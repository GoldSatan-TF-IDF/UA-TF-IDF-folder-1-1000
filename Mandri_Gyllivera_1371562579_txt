Мандри Гуллівера
Свіфт Джонатан


Головна мета, яку я собі поставив у всіх своїх працях,— швидше обра­жати людей, ніж їх розважати, і якби я здолав довершити свої намі­ри без шкоди для себе, був би з мене найплідніший письменник на світі,,.
I
Це одна з найсумніших книжок в історії європейської літератури, найгостріший памфлет на людство, але написано цю книжку не: нападі хворобливої мізантропії, а з почуттям «ненавидячої любові»  до людини. Зневага і обурення, що подекуди просто б’ють в очі зі сторінок «Гуллівера», не є наслідком лихої вдачі письменника, як то іноді пишуть історики літератури, а збуджені глибокою образою за людину, якою вона є, при гострій свідомості того, якою вона має й повинна бути. Саме віра в людину, захована під личиною жорсто- кого скепсису, диктувала авторові нещадні рядки, в яких безогляд­ному осудові піддавалися соціальні, політичні та побутові форми людського суспільства, яким його уявляв собі Д. Свіфт. Треба тільки гаразд вчитатись в останні розділи цієї єдиної в своєму роді книж­ки, в сцени, де розповідається про виїзд Гуллівера з країни коней і про трагічні його переживання, коли він думає про те, що має по­кинути своїх доброчесних господарів і повернутися знов до людей з їх вадами та розбещеністю (ці розділи й зараз не можна читати без деякого внутрішнього хвилювання), щоб відчути, скільки в тому суворому та відлюдкуватому декані собору св. Патріка пломеніло справжньої любові до людини. Бо чесноти гуїгнгнмів, що так поло­нили серце Гуллівера,— то ж людські чесноти, те краще в людині, 
5
що при сприятливих обставинах може взяти гору над лихими її ін­стинктами й перетворити людину з мізерного «єгу» на шляхетну, гід­ну свого місця у світі істоту. Сама непримиренність тону, завзята агресивність вихваток Свіфта свідчать про певні дидактичні завдан­ня, про бажання вжити гострих ліків на тяжкі, але не безнадійні хвороби. З цього погляду сатира Свіфта виглядає оптимістичніше за «лагідну іронію» письменника іншої доби, Анатоля Франса, який, незважаючи на позірно доброзичливе ставлення до людства, не може приховати безнадійного свого скепсису щодо його майбутнього. От­же, ненависть і погорда заради вищої любові — такий, сказали б ми, моральний тон цієї незвичайної казки.
Історики літератури та критики, спиняючись на особливостях сатиричного методу Свіфта, як він виявляється і в «Мандрах Гуллі- вера», і в інших його творах, по-різному пояснюють «мізантропічні настрої» великого англійського письменника. Одні з них більшої ваги надають особливостям епохи, коли жив і писав Джонатан Свіфт, зокрема політичним обставинам в Англії того часу, що да­вали щедру поживу сатирикам та загалом людям критично уособ­леної думки, інші наголошують на особливостях вдачі письменни­ка та на нещасливих умовах його юнацьких років, що запалили в душі майбутнього письменника вогонь ненависті до людської не­справедливості та нікчемності. Причиною появи творів Свіфта було народження нової суспільної ідеології, підготованої соціальним роз­витком країни протягом століть, яка саме в цей час піднеслась на височінь, з якої розкрились перед нею всі хиби, уся несправедли­вість тодішнього класового ладу.
Свідоме життя Свіфта пройшло в зовсім інших суспільних об­ставинах. «Славетна революція» 1688 року привела до влади Ган- новерську династію (Вільгельм Оранський), що в своїй внутрішній політиці орієнтувалась на примирення між земельною аристокра­тією та буржуазією. Починається епоха конституційної монархії, коли до деякої міри стабілізуються внутрішні відносини в країні, зміцнюється зовнішнє становище королівства, процвітає торгівля, на високий рівень підноситься пульс громадського життя. Словом, вста­новлюються ті форми суспільного ладу, що так захоплювали Воль- тера буржуазними «свободами» в порівнянні з тодішньою Францією. Література набирає в ті часи такого значення, якого не мала вона ніколи від початку свого зародження на території Англії, Не випад­ковим є той факт, що такі письменники, як Дефо—автор «Робін- зона Крузо», Аддісон, той же Свіфт та інші, беруть активну участь у політичному житті, що на їх думку зважають найвідповідальніші представники уряду, які по змозі займаються й собі літературною роботою, як-от відомий в ті часи можновладець і меценат молодого
6
Свіфта Вільям Темпль чи міністр в уряді королеви Анни й особи­стий друг Свіфта Болінгброк та інші. Література вийшла за межі «придворного мистецтва», яким вона була за часів Реставрації. Письменник виступає тепер у ролі громадського речника, в ролі учи­теля моралі, сміливо викриває хиби державного апарату й конкрет­них його представників, спираючись на підтримку та співчуття про­гресивної частини суспільства. Саме в ці часи сучасники Свіфта Аддісон та Стіль видають перші періодичні органи в Англії, що ста­ли великою силою в поширенні нових гуманістичних ідей. У зв’язку з цим незрівнянно виросло моральне й матеріальне становище письменника. Часи, не такі вже й далекі, коли письменник дбав лише про те, щоб догрдити придворним чи якомусь можновладцеві, одходили в минуле, хоч серед сучасників Свіфта жили ще поодино­кі представники того минулого. Словом, якщо ця історична епоха і не була, звичайно, «золотим віком», і не могла бути вже через класовий свій характер, то все ж це був період порівняно «щас­ливий» в історії королівства. І не лише в його специфічних гріхах і злочинствах треба бачити безпосередню причину чи привід тої «не­навидячої» гостроти, з якою викриває Свіфт злочини та вади своїх сучасників:
Те саме треба сказати й про особисті життьові обставини зна­менитого письменника.
В деяких роботах про нього спостерігаємо тенденцію відобра­жати його життя як збіг трагічних обставин, що спричинилися до розвитку мізантропічного погляду на життя людей.
Але в життьових обставинах Свіфта не було нічого такого, щоб малювати його як «печального духа изгнанья», а його життя — як «суспільну драму», що відбилася на всій його творчості.
Народившись в 1667 році в родині невеликого урядовця в сто­лиці Ірландії Дубліні (хоч сім’я Свіфта була англійського, а не ір­ландського походження), майбутній великий письменник досить сумно прожив дитячі роки в обставинах матеріальних нестатків (батько вмер в рік народження Джонатана), далі — з матеріаль­ною допомогою дядька закінчив він освіту в Дублінському універ­ситеті, а потім вирушив до Лондона шукати щастя. Досить швидко дістав він посаду секретаря у відомого в ті часи можновладця Віль- яма Темпля, що за нового режиму перебував уже у відставці й у вигідній та розкішній обстановці віддавався дилетантським сту­діям над «науками й мистецтвами», користуючись славою освіче- ної та гуманної людини. Маєток його стає осередком, де можна було побачити і перших урядовців королівства, і навіть самого ко­роля Вільгельма, сюди ж з’являються й видатні представники науки та літератури, як, наприклад, ватажок англійської класичної літе­
7
ратури Драйден. Безперечно, перебування Свіфта в знаменитому Мур-Парку, маєтку Темпля, з його прекрасною бібліотекою й ви­браним товариством було удачею, видатною «школою», як політич­ною, так і літературною, для бідного, незначного і нікому не відо­мого юнака-провінціала. При цьому треба додати, що Свіфт, незва­жаючи на всю незначність свого суспільного становища, зумів, хоч і не зразу, поставити себе як з господарем, так і з його гостями так, що навіть його гордість і надмірна Амбіція зрештою були цілком задоволені. Тричі кидав гостинний Мур-Парк Джонатан Свіфт і по­вертався до своєї бідної Ірландії, де, обіймаючи посаду священика в різних глухих закутках, задовольнявся гордою свідомістю своєї незалежності,— і тричі повертався назад, щоб таки, нарешті, із незначного секретаря, становище якого мало чим різнилося від становища домашнього слуги, стати в очах господаря та його ари­стократичних приятелів людиною поважною й авторитетною в пи­таннях політичних та літературних. Тут написано було такі сати­ричні шедеври Свіфта, як «Війна книжок», «Казка бочки» та цілий ряд інших творів. Тут же й сталася подія, що відіграла певну роль і в дальшому житті письменника. Саме в Мур-Парку познайомився він з дівчиною, що стала мовчазним, покірним і нещасливим супут­ником життя «навіженого попа» (як пізніше жартома взивали Свіф­та його літературні приятелі) і дістала безсмертя в щоденниках Свіфта під ім’ям Стелли. Тільки зі смертю Вільяма Темпля (1699) залишає Джонатан Свіфт Мур-Парк.
Знову він оселяється в Ірландії, але часто відвідує Лондон. Свіфт в цей час — уже відомий і визнаний письменник. Памфлети Свіфта високо підносять його авторитет серед таких найвизначніших письменників того часу, як Стіль, Аддісон, Дефо, Поп та інші, його сатиричний талант цінять і в керівних політичних колах того часу. Партія вігів, ліберальної буржуазії, що прийшла до влади на само­му початку XVIII ст., в особі головних своїх проводирів, як лорд Галіфакс і лорд Сомерс, намагається затягти Свіфта до своїх лав. Незабаром Свіфт стає впливовим журналістом, людиною, на думки якої зважають перші особи держави. Ще в більшій мірі зростає його авторитет у політичних колах тоді, коли після падіння кабінету вігів в 1710 році, з якими ще до того розійшовся Свіфт, політична влада перейшла до партії торі (великих землевласників). Свіфт стає ближ­чим порадником чільних діячів королівства — міністрів Гарлея і Сент-Джона Болінгброка. Свіфт утаємничений у всі складні дер­жавні та партійні справи, у весь лабіринт придворних інтриг, не одне й не два рішення великої державної ваги ухвалено коли не з ініціа­тиви Свіфта, то після його апробації. Нікому до того не відомий пле­бей стає persona grata, особою, перед якою вклоняються та в якої
а
шукають ласки представники «вибраного товариства», аристократи та придворні. Силу його сатиричного обдарування відчувають на собі недавно ще перші особи в королівстві, як той же знаменитий герцог Мальборо, що його Свіфт у своїх памфлетах буквально ви­валяв у вуличному бруді як «героя» ворожої йому тепер партії вігів. А проте Свіфт не посідає будь-якої визначної посади в уряді, він, як і раніше, ірландський священик і до своєї Ірландії повертається раз у раз, стомившись політичною боротьбою та турботним столич­ним життям. Це незвичайне піднесення людини, яка своїм соціаль­ним походженням не могла мати будь-якого значення в тодішньому суспільстві, пояснюється саме великим піднесенням громадської ролі літератури як важливого чинника в політичній та соціальній бороть­бі. Своєю «незалежною» позицією літератора й публіциста Свіфт символізував ніби нову силу — силу друкованого слова, право лю­дини інтелекту, що має усі підстави вимагати для себе пошани й уваги.
Талантом Свіфта захоплювалися, але ще більше боялись його. Боялись не тільки вороги, але й друзі. Може, й винятковість його становища пояснюється почасти сатиричною спрямованістюйого лі­тературного таланту та тим страхом, який викликали його писання в людей, що посідали найвідповідальніші посади в королівстві. Ми знаємо з фактів історії літератури, що, наприклад, знаменитий іта­лійський памфлетист Пієтро Аретіно своїми творами наводив жах на всіх коронованих осіб Італії, та й не тільки Італії, і вони навпе­рейми поспішали підкупити страшного письменника коштовними по­дарунками, великими грошовими сумами,, щорічними пенсіями тощо. Але Свіфт був не Аретіно, купити його не можна було. Манера його поводження серед «великих цього світу» виходила^ з наміру пока­зати їм, що людина з розумом і здібностями, хоч і без титулів, ма- єтностей та становища, має всі підстави вимагати пошани до себе. Більше того, така людина безперечно вища й значніша, аніж усі ті титуловані особи, що правлять народами. Тільки тоді Свіфт підтри­мував зносини з тим чи тим можновладцем чи міністром, коли йому дозволялося говорити особисто своїм знатним знайомим різкі й не­приємні речі. З цим мовчки згоджувались, а коли «умова порушува­лась», Свіфт сварився, тікав у свою ірландську «пустиню» і вичіку­вав, поки його покличуть знов. «Я,— казав він Гарлею, першій особі після королеви Анни в королівстві,— ніколи не визнаю, щоб те, що називають рангом, робило якесь розрізнення поміж людьми. В наших взаєминах я буду дивитись на вас тільки як на людину, що я люб­лю». Коли інша, не менш впливова людина в уряді королеви Анни, Сент- Джон, під час обіду з Свіфтом не виявив до останнього належної ува­ги (так це здалося Свіфтові, а п*ри його великому самолюбстві йому
9
часто здавалося й таке, чого насправді й не було), роздратований письменник зажадав пояснень, бо, мовляв, навіть «від коронова­ної особи не зміг би я знести такого ставлення до себе, а такою ціною користатися з ласки будь-кого — я не згоден». Міністрові нічого не лишалося, як попрохати пробачення в «навіженого попа», пославшись на втому, що не дозволила йому бути уважним до Свіфта, як того заслуговує його гідність.
У біографії Свіфта зібрано чимало відомостей анекдотичного характеру, в яких опукло показано, з якою внутрішньою насолодою підкреслював Свіфт свою неуважність до тих, що стояли незмірно вище за нього на соціальній драбині. Часто пишуть про те, що, не­зважаючи на винятковий авторитет в урядових колах, все ж Свіфт пе міг добитись якогось більш визначного становища в уряді. Най- впливовіші друзі Свіфта, охоче вислухуючи його поради, не квапи­лись з тим, щоб улаштувати його на посаді, яка б відповідала його талантам та освіті. Може, це й справді так було, але чи така вже потрібна була ця посада Свіфтові і чи так уже невдачі в шуканні її впливали, на нього, як то здається його біографам? В усякім разі, навряд чи могли вони відігравати таку значну роль у виробленні його поглядів на людей, як це вважають його біографи. Важко собі уявити, яка посада могла б задовольнити людину такої авторитар­ної і незалежної вдачі, якою був Свіфт. Виразник прагнень передо­вої дрібної буржуазії, він був випадковим «гостем» в лавах паную­чих тоді політичних партій вігів і торі. Та й яка з цих партій, що репрезентували інтереси панівних класів, могла задовольнити Свіф­та з його гострим розумінням хиб і пороків державного апарату в становому королівстві? Ні, він волів протегувати іншим і таки чимало допомагав своїми зв’язками багатьом, зокрема своїм ірланд­ським землякам, і, безперечно, діставав моральну втіху від свідомості своєї силн і влади, що виявлялася саме в таких формах. Не кажемо вже за інші особливості його вдачі, за ту відсутність життьового такту і «дипломатичності» в поводженні з іншими, без яких важко собі уявити людину, що робить політичну чи урядовннцьку кар’єру. Хіба не було для нього ірландське «добровільне вигнання» місцем, де він по-справжньому почував себе незалежною людиною і, не зв’язуючи себе жодними державними обов’язками, виступав як «на­родний трибун», як борець проти англійського урйду за права при­гнобленої національності?
З 1713 року ця «ірландська пустинь» стає постійним місцем пе­ребування Свіфта аж до смерті в 1745 році. Коли почалася боротьба між чільними представниками партії торі та друзями Свіфта, Гар- леєм і Сент-Джоном, і коли Свіфтові не пощастило помирити їх між собою, він відчув, що авторитетові партії приходить кінець і що йому
10
в Англії робити нічого. Свіфт виїздить до Ірландії на посаду декана (настоятеля) Дублінського собору і залишається тут аж до кінця своїх днів. Боротьба між проводирями торі, як те й передбачав Свіфт, приводить до занепаду партії. До влади приходить знову партія вігів; на чолі вігів виступає Уолпол, непримиренний ворог Свіфта. Тим часом скромний декан Свіфт стає найпопулярнішою народною постаттю в Ірландії, як борець за національні права при­гноблених ірландців. Славнозвісні його памфлети, що виходили під назвою «Листи сукняра» і що в них він виступив проти запрова­дження в країні англійських мідних грошей, викликали в народі таке обурення проти нехтування автономними правами Ірландії, що центральному англійському урядові довелось поступитися. Всесиль­ний міністр Уолпол не міг навіть помститися на бунтівливому дека­нові, бо, як доповідав урядовець англійському уряду в Ірландії, «для того, щоб заарештувати декана, потрібно закликати не менш як десятитисячний загін війська». В цих і подібних до цього випад­ках загострення політичних відносин між англійцями та ірландцями _ Свіфт виступає як неофіціальна, але чільна постать, що репрезен­тувала інтереси ірландців.
Водночас із цими героїчними, можна сказати, подвигами Свіфта в цей же ірландський період його життя написано й найбільший твір —«Мандри Гуллівера», що вийшов у світ 1726 року і приніс авторові світову славу. І в особистому житті цієї незвичайної лю­дини в ірландський період відбувається ряд важливих драматичних подій. Саме тут поховав він двох жінок, безмежно закоханих п нього, далеко молодших за поважного вже віком декана, здатних на всяку самопожертву заради Свіфта. І та, яку він називав Стел- лою, і її молодша суперниця та його учениця, якій він дав ім’я Ва- несси, під впливом великої любові до Свіфта порвали з своїм ото­ченням, прирекли себе на самотність і на двозначне становище в суспільстві, а платою за ці жертви були змарновані літа, передчас­не згасання й постійне очікування рідких візитів того, хто був для обох жінок цілим світом.
Перед нами життя борця, людини сильної й завзятої, жорстокої часом не тільки до своїх ворогів, людини, що її дуже ненавиділи, але ще більше любили й поважали, людини, яка знала більше пере­мог і удач, ніж поразок і розчарувань. Тому трохи чудно читати в біографіях Свіфта слова, що мають пояснити ущипливість його са­тиричних писань, на зразок «озлоблений», «утративши віру», «зне­силений підлотою та нікчемністю» і т. д. і т. д. Читаючи подібні книжки, дістаєш таке враження, ніби перед нами «жертва долі й життьових обставин», істота нещаслива і слабка, щось подібне до «гороху при дорозі», що його хто не йде, той і скубне. Читаючи ці
11
сентиментально-патетичні уболівання над долею Свіфта, хочеться сказати, що він був не з тих, кого кривдили, а скоріше з тих, що могли кривдити інших. Отже, справа не в життьових відносинах, що ніби трагічно склалися для Свіфта, не в них причина того глибокого гніву, з яким він у своїх писаннях викривав вади та злочини буржу­азного суспільства... Читаючи на надгробку Свіфта епітафію, яку він сам склав:
Тут спочиває прах	 знаками звелів мені заховати їх знову в гаманець, а гаманець покласти до кишені, і ще по кількох невдалих спробах віддати йому золото, як да­рунок, я зрештою мусив скоритися.
Все це переконало фермера, що він має справу з розум­ніш створінням. Він раз у раз звертався'до мене з словами, та голос його відлунював у моїх вухах, немов шум води в лотоках млина, дарма що говорив він дуже виразно. Я відповідав різними мовами якомога голосніше, і велетень щоразу приставляв вухо ярдів на два до мене, але ми все- таки не могли порозумітися. Нарешті він послав наймитів жати, а сам вийняв з кишені хустку, згорнув її вдвоє, по­клав собі наліву долоню і, спустивши руку до землі, запропо­нував мені стати на неї. Зробити це не становило труднощів, бо долоня його була не більш як фут завгрубшки. Я вирі­шив, що мені слід скоритися, а щоб не впасти, ліг на хустку, витягшись на весь зріст; фермер для більшої безпеки вкрив мене хусткою ще зверху і поніс додому. Там він покликав свою жінку й показав мене їй, а та наробила галасу і втекла, як тікають англійські жінки, коли побачать жабу чи павука. Проте, побачивши згодом мою добру поведінку й цілковиту покору у відповідь на знаки, що подавав мені її чоловік, вона скоро звикла і навіть почала ставитись до мене з ніж­ністю.
108
Було опівдні, і слуга подав обід. Складався він з ЬднсЛ лише м’ясної страви (як і годиться в господі звичайного землероба), а тарілка, на якій її принесли, мала принаймні двадцять чотири фути в діаметрі. За. столом зібралася вся родина: сам фермер, його дружина, троє дітей і стара бабу* ся. Коли вони посідали, фермер посадовив мене на стіл не­подалік від себе, на височині з тридцять футів від підлоги. Я страшенно боявся впасти й старався триматись якомога далі від краю стола. Жінка відрізала мені маленький шма­точок м’яса, відломила трохи хліба й поклала переді мною. Я низенько вклонився ЇЙ, витяг свій ніж та виделку і заходився їсти, що викликало в усіх неабияке захоплення. Господиня звеліла служниці принести найменшу чарку, місткістю близько трьох галонів1, і набила туди якогось питва. Ледве-ледве обхопивши посудину обіруч, я вельми шанобливо випив до її милості, виголосивши перед тим від­повідний тост по-англійському, на який мої слухачі від­повіли вибухом сміху, що мало не оглушив мене. Питво скидалося на легке яблучне вино і було непогане на смак. Потім фермер подав мені знак наблизитись до нього; але, дуже здивований усім баченим,— як то легко зрозуміє і дарує мені читач ,— я дорогою спіткнувся об шкоринку хліба і впав обличчям на стіл, не заподіявши собі, проте,, ніякої шкоди. Підвівшись і помітивши, що моє падіння дуже схвилювало цих добрих людей, я помахав над голо­вою капелюхом, що його, будучи людиною вихованою, три­мав весь час під пахвою, і тричі крикнув «ура» на ознаку того, що не забився. Та коли я підійшов до свого хазяїна (так я називатиму надалі фермера), його найменший син, десятирічний пустун, раптом схопив мене за ноги й підняв так високо, що я весь аж затрусився; але батько зараз же забрав мене з його рук і, давши хлопчиськові ляпаса, що, певно, скинув би з сідла цілий ескадрон європейської кін­ноти, вигнав його з-за столу. Побоюючись, щоб хлопець не затаїв проти мене гніву, і добре знаючи, як усі діти люб­лять мордувати горобців, кроленят, кошенят та цуценят, я впав навколішки і, показуючи пальцем на пустуна, дав зрозуміти хазяїнові, що прошу простити його. Батько по­годився, і хлопчисько знову сів до столу, а я підійшов і поцілував йому руку; тоді хазяїн узяв сина за руку і при­мусив ніжно мене погладити.
1 Галон — міра рідких тіл (4,54 літра).
109
Під час обіду до хазяйки на коліна вискочила її улюб­лена кицька. Почувши позад себе шум наче від дванадцяти панчішних верстатів, я обернувся й побачив, що то муркоче тварина, судячи з розмірів її голови та лапи, утроє більша за нашого бика; її годувала й пестила хазяйка. Лютий вигляд цього звіра зовсім приголомшив мене, хоч я стояв на протилежному кінці стола, футів за п’ятдесят, а хазяйка міцно тримала кицьку руками, щоб та не кинулась і не цапнула мене пазурами. Та виявилося, що мені не загрожує ніяка небезпека, .бо кицька не помітила мене навіть тоді; коли хазяїн підніс мене фути на три до неї. Я не раз чув, та й сам пересвідчився під час моїх подорожей, що хижаки завжди нападають на тих, хто від них тікає або виявляє страх, і вирішив у цьому небезпечному становищі не по­казувати ніякого занепокоєння. П’ять чи шість разів я хоробро пройшовся перед самісінькою котячою мордою — не далі як за пів-ярда,— і тварина не тільки не займала мене, а ще й відсувалася назад, немов лякалася більше, ніж я. І коли трохи згодом до кімнати зайшли троє чи чет-> веро собак, як це часто трапляється в селянських господах, вони налякали мене куди менше, хоч один дог був завбільш* ки, як чотири слони, а хорт навіть вищий од нього, але су­хорлявіший.
Перед кінцем обіду ввійшла мамка з однорічною дитиною на руках. Маля, зараз же помітило мене і, думаючи, що то якась іграшка, з притаманною його вікові красномовніс­тю почйло галасувати так, що, коли б воно було в Челсі, його, напевне, почули б на Лондонському мосту. Хазяйка зглянулась і піднесла мене до немовляти, яке вмить схо­пило мене за поперек і засунуло мою толову собі в рот. Я закричав так голосно, що малий розбишака, злякавшись, упустив мене з рук, і я неминуче скрутив би собі в’язи, якби хазяйка не спіймала мене у фартух. Щоб заспокоїти -немовля, мамка почала бавити його калатальцем; воно ски­далось на порожнє барило з накиданим усередину камінням і було прив’язане до тулуба дитини товстелезним канатом. Та все було марно, і тоді мамка мусила вдатись до крайнього способу, давши дитині грудь. Мушу признатись, що жодна річ ніколи не викликала в мене більшої огиди, ніж ці ве­летенські перса, і я не можу ні з чим порівняти їх, щоб дати допитливому читачеві хоч якесь уявлення про їхній розмір, форму та колір. Вони випиналися вгору на шість футів, а кругом мали не менш ніж по шістнадцять. Пипки
110
були завбільшки як половина моєї голови, а поверхня їх, як і вся шкіра навколо, так рясно засіяна плямами, прищами та ластовинням, що чогось гидотнішого й уявити собі не можна. Я бачив їх зблизька, бо мамка, щоб було зручніше годувати, сіла, а я стояв на столі. Це навело мене на деякі роздуми з приводу гарної шкіри наших англійських дам, які здаються нам такими вродливими лише тому, що вони однакового з нами зросту, а їхні вади можна бачити тільки крізь збільшувальне скло, під яким виявляється, що навіть найніжніша й найбіліша шкіра— груба, шорстка й погано забарвлена.
Пригадую, коли я був у Ліліпутії, мені здавалося, що я ні в кого в світі не бачив такого гарного кольору облич­чя, як у цих малесеньких, істот. А коли одного разу я за­говорив про це з одним із тамтешніх учених, моїм щирим приятелем, то він сказав, що обличчя моє здається йому здаля куди вродливішим і приємнішим, ніж зблизька, коли я беру його на руки й підношу до свого лиця, що, як він щиро признався, з першого погляду просто жахнуло його. Він казав, що бачить у моїй шкірі глибокі ями, що кожна волосинка моєї бороди вдесятеро грубша за щетину кабана, а колір обличчя — багатобарвний і вельми неприєм­ний, для ока. Тим часом дозволю собі зауважити, що я не гірший з виду за більшість земляків моєї статі і дуже мало засмаг під час подорожей. З другого боку, розмовляючи
зі	мною про дам імператорського двору, він не раз казав, що в одної —- ластовиння, в другої — завеликий рот, в третьої — довгий ніс, але я цього ніяк не міг добачити. Мушу признатися, всі ці міркування досить дріб’язкові, проте я хочу поділитись ними, щоб читач не подумав, ніби оті велетні справді потворні. Навпаки, треба визнати, що еони — гарний народ, і, приміром, риси обличчя мого хазяїна, коли я дивився на нього з землі, з відстані в шіст­десят футів, знизу здавались дуже пропорційними, дарма що він простий фермер.
По обіді хазяїн пішов до женців, звелівши дружині, як я зрозумів з його тону та жестів, подбати про мене. Я дуже стомився і хотів спати. Помітивши це, хазяйка поклала мене на своє ліжко і вкрила чистою білою хусткою, яка була, проте, більша розміром і цупкіша, ніж парус на­шого військового корабля.
Я спав щось із дві години, й мені снилося, ніби я вдо­ма, з дружиною та дітьми; і тим сумнішим видалось мені
111
моє становище, коли, прокинувшись, я знов побачив себе у величезній кімнаті, футів на двісті-триста завдовжки та на двісті заввишки, на широченному, не менш, як на двадцять ярдів, ліжку. Хазяйка пішла в своїх справах і замкнула мене в кімнаті самого. Ліжко височіло над підлогою ярдів на вісім, а тим часом природна потреба настійно змушувала мене зійти з нього. Кликати когось я не наважувався, а якби й покликав, це однаково було б марно, бо мій слабкий голос навряд чи долинув би до кухні, де була тоді вся ро­дина,— надто вже велика відстань відділяла мене од неї. Поки я перебував у такій скруті, два пацюки видряпались по запоні на ліжко й почали бігати по ньому, обнюхуючи повітря. Один з них підійшов майже впритул до мого об­личчя; я, жахнувшись, скочив на ноги і схопився за свій кортик, щоб захищатися. Ці жахливі тварюки сміливо на­пали на мене з обох боків, і одна з них торкнулася своєю передньою д£пою мого коміра; на щастя, я розпанахав їй черево раніше, ніж вона встигла заподіяти мені шкоду. Пацюк упав біля моїх ніг-, а другий, побачивши сумну долю товариша, кинувся тікати, залишаючи по собі сліди крові з великої рани на спині, що її дістав перед тим. Учинивши цей подвиг, я став любенько походжати, по ліжку, щоб звести дух і дати лад думкам.•Пацюки були на зріст такі, як великі собаки, тільки куди моторніші й лютіші, і коли-б „ перед сном я зняв пояс з кортиком, то вони, поза всяким сумнівом, розірвали б мене на шматки і зжерли. Я зміряв хвіст мертвого пацюка: він був завдовжки два ярди без од- ' ного дюйма. Мені гидко було стягати цю тварюку з ліжка, де вона все ще сходила кров’ю; помітивши в ній деякі оз­наки життя, я міцним ударом перетяв їй шию.
 Незабаром до кімнати ввійшла хазяйка і, побачивши, що я весь закривавлений, ту ж мить підбігла до ліжка і взяла мене на руки. Показуючи на вбитого пацюка, я усміхнувся і знаками дав зрозуміти, що він не зробив мені шкоди. Хазяйка надзвичайно зраділа і, покликавши служ­ницю, звеліла їй взяти пацюка щипцями і викинути у вік­но. Потім вона поставила мене на стіл, і я показав їй мій закривавлений кортик, а тоді витер його об полу'і вклав назад у піхви. Мені дуже кортіло зробити ще одну річ, якої ніхто інший замість мене зробити не міг, і я всіляко намагався пояснити хазяйці, що мене треба спустити на підлогу. Коли ж вона вволила моє бажання, я посоромився показати, чого мені треба, і лише тицяв пальцем на двері
112
та раз у раз уклонявся. Добра жінка хоч і з великим-и труднощами, але збагнула, нарешті, в чому річ; вона знову взяла мене на руки, винесла в садок і поставила на землю. Відійшовши ярдів на двісті вбік, я на мигах попро­сив її не дивитись і не йти слідом за мною, тоді заховався між двома листами щавелю, і там задовольнив вимоги природи.
Сподіваюся, ласкавий читач пробачить мені всі оці дрібні деталі. Нецікаві для низького, вульгарного розуму, вони, проте, допоможуть філософові збагатити свої думки та уяву і використати їх для громадського та приватного добра, що й було єдиною моєю метою, коли я вирішив пу­стити в світ як цей, так і інші описи моїх мандрів; я найбілй-. ще дбаю про те, щоб вони були правдиві, й уникаю будь- яких прикрас чи то наукового,,чи то літературного харак­теру. Що ж до цієї моєї подорожі, то вона справила на мене, таке сильне враження і так глибоко запала мені в пам’ять,, що, описуючи її, я не обминув ані найменшої подробиці. Але згодом, пильно переглядаючи написане, я викреслив багато місць, які були в тому першому рукописі, боячись докорів за нудність та дріб’язковість, в чому так часто і, мабуть, не безпідставно, звинувачують мандрівників.
РОЗДІЛ II
Портрет доньки фермера. Автора відвозять до сусіднього міста, а потім до столиці.
Подробиці його подорожі.
Хазяйка мала дев’ятилітню доньку, дуже розвинену для свого віку, яка майстерно шила і вигадливо вбирала свою ляльку. Разом з матір’ю вона влаштувала мені постіль у ляльковій колисці і, щоб зберегти мене від пацюків, по­клала її у шухлядку, а шухлядку поставила на підвішену до стіни полицю. Там я і спав протягом усього мого пере­бування в фермерському домі, але в міру того, як я опано­вував тамтешню мову і навчався висловлювати свої бажан­ня, її робили дедалі зручнішою. Дівчинка була така кміт­лива, що, побачивши лише один чи два рази, як я скидаю одяг, могла вже сама одягати й роздягати мене; втім, я ніколи не вдавався до її послуг, якщо вона сама цього не хотіла. Вона пошила мені сім сорочок та ще деяку білизну,
113
взявши найтоншого полотна, яке було цупкіше за нашу верету, і завжди сама прала їх. Вона ж таки навчала мене мови тубільців, називаючи кожну річ, на яку я показував пальцем, і через кілька днів я міг уже попросити всього, чого хотів. Дівчинка мала напрочуд лагідну вдачу й була, як на свій вік, невелика на зріст: не більше сорока футів. Вона назвала мене Грілдріг, і це ім’я так і залишилось за мною — спершу в родині фермера, а потім і в усьому коро­лівстві. Це ім’я означає те саме, що латинське котипсиїиз, італійське Нотипсеїеііпо і англійське таппікіп— чоловічок. Саме їй я найбільше завдячую тим, що лишився живий се­ред1 її земляків. Поки я жив там, ми ніколи не розлуча­лись. Я звав її Гламделкліч — нянечка. Було б чорною нев­дячністю з мого боку, якби я не згадав тут з належною по­шаною про її піклування та увагу до мене, і я щиро хотів би віддячити їй так, як вона на те заслуговує, а не бути злощас­ною, хоч і мимовільною причиною неласки, що її вона, ма­буть, зазнала,— на жаль, я маю багато підстав для цього побоювання. .	\
Незабаром сусіди довідались про мене, і кругом пішов поголос, ніби мій хазяїн знайшов у полі якусь дивовижну тварину, завбільшки як сплекнак, усією своєю будовою ра­зюче подібну до людини, яка, до того ж, точно наслідує всі людські рухи і навіть розмовляє своєю власною говіркою, але знає вже чимало й тамтешніх слів; Ця тварина нібито ходить і стоїть на двох ногах, вона дуже лагідна й слухня­на: підходить, коли її кличуть, і робить усе, що їй наказу­ють; усі члени її тіла надзвичайно дрібні, а обличчя ніж­ніше, як у панської трилітньої доньки. Один фермер, що жив коло нас і більше за інших приятелював з моїм хазяї­ном, умисне прийшов дізнатися, чи справедливі ці чутки. Мене зараз же поставили на стіл, і я ходив там, витягав з піхов кортик і вкладав його назад, уклонявся, вітаючи гостя, питав їхньою мовою, як він себе почуває, і висловлю­вав задоволення, що бачу його,—точнісінько так, як навчала мене моя нянечка. Гість був старий, погано бачив і, щоб краще розглянути мене, начепив на ніс окуляри Глянув­ши на його очі, що блищали за скельцями, неначе два повні місяці, я від щирого серця засміявся. Родина хазяїна, зро­зумівши причину мого сміху, весело вторувала, а старий дурень страшенно розсердився. Він мав недобру славу корисливої людини, і, на жаль, це справдилося: клятий старий зараз же порадив моєму хазяїнові в базарні дні
114
показувати мене в найближчому місті, до якого від нас треба було їхати з півгодини конем, тобто близько двадцяти двох миль. Побачивши, як він шепочеться з моїм хазяїном- час від часу показуючи на мене пальцем, я збагнув, що вони готують мені якусь неприємність; з остраху мені навіть здалося, ніби я зрозумів деякі їхні слова. Другого ранку Гламделкліч, моя маленька нянечка, хитро вивідавши все від матері, розповіла мені, що саме вони вирішили. Бідна дівчинка пригорнула мене до грудей і заплакала з горя та сорому» Вона боялася, що ці грубі невігласи можуть на  смерть задушити мене або переламати мені ребра, коли братимуть мене в руки. До того ж Гламделкліч знала вже мою природну скромність та вразливість і гадала що ви- ставляння мене за гроші на потіху юрбі неимовно обурить мене. Дівчинка сказала, що тато й мама обіцяли віддати Грілдріга в її цілковиту власність, але тепер вона бачить, що її хочуть обдурити, так само як і минулого року, коли подарували ягня, а потім, коли воно набрало тіла продали його різникові.. Мушу признатися, що сам я був уражений менше за неї. Я мав тверду надію — вона ніколи не поки- дала мене,— що рано чи пізно я поверну собі волю, що ж 
до ганебного показування мене як дивовижі, то я був у цій країні чужинцем і гадав, що по поверненні до Англії ніхто не закидатиме мені цього, бо в моєму становищі цієї тяж- кої долі не уникнув би й сам британський король. Послухавшись свого друга, мій хазяїн найближчого базарного дня повіз мене в ящику до сусіднього міста ВЗЯВШИ 3 собою Й доньку, мою нянечку, яку посадовив на подушку ззаду сідла. Ящик був закритий і мав тільки двер- цята з одного боку, щоб я міг виходити і входити та кілька продухвин зверху . Піклуючись про мене, дівчинка не забула покласти туди стьобану ковдру з ліжка своєї ляльки, щоб я міг лежати. Хоч МИ були В дорозі лише півгодини, цей пе- реїзд страшенно стомив і виснажив мене, бо за кожним кро- ком кінь робив не менше сорока футів і хитався, наче корабель, що у велику бурю то злітає вгору, то падає вниз тільки куди частіше. Проїхали ми відстань хіба трохи більшу, ніж віддалення між Сент-Олбенсом і Лондоном. Мій хазяїн заїхав на постоялий двір, де спинявся завжди, порадившись з господарем і закінчивши потрібні готування, він найняв гралтрада, або глашатая, і послав його спо- вістити по всьому місту, що в «Зеленому орлі» показувати- муть дивовижну тварину, не більшу за сплекнсіка (тамтеш-
115
ній звірок, футів з шість завдовжки і дуже гарний на вигляд), зовні надзвичайно подібну до людини, що вміє вимовляти різні слова й робити безліч кумедних штук.
Мене поставили на стіл у найбільшій кімнаті постоялого двору, що мала не менш як триста квадратних футів. Неподалік на ослоні стала моя нянечка, яка мала порядку­вати і охороняти мене. Щоб не було натовпу, хазяїн пус­кав у залу не більше як тридцять чоловік заразом. Вико­нуючи накази дівчинки, я походжав по столу, голосно від­повідав на її запитання, які вона ставила з таким розра­хунком, щоб вистачило мого знання мови; я раз у раз звертався до глядачів, то засвідчуючи їм своє шанування, то запрошуючи відвідати мене ще раз, то вимовляючи кіль­ка інших завчених мною фраз. Я брав наперсток з вином, що його дала мені Гламделкліч замість келеха, і пив за здоров’я присутніх, потім видобував свій кортик і вимаху­вав ним у повітрі, мов справжнісінький фехтувальник. Моя нянечка дала мені соломинку, і я робив з нею вправи, як із списом, чого навчився ще замолоду. Того дня мене показали дванадцяти змінам глядачів, -і перед кожною з них я мусив повторювати всі ці дурниці, аж поки зовсім зне­силився і майже падав од утоми. Ті, що вже бачили виста­ву, наговорили про мене таких чудес, що люди плавом пливли до постоялого двору й мало не висаджували двері, щоб потрапити до зали. Пильнуючи свої інтереси, хазяїн не дозволяв нікому, крім нянечки, торкатись мене, а для більшої безпеки лави навколо стола поставили так, щоб гля­дачі не могли його дістати. Проте якийсь лихий школяр, добре націлившись, мало не влучив мене горіхом; він, безперечно, розтрощив би мені голову, коли б горіх — зав­більшки як невеличкий гарбуз — пролетів трохи ближче. Я з задоволенням спостерігав, як глядачі, налатавші боки малолітньому розбишаці, витурили його з кімнати.
Мій хазяїн оголосив у місті, що знов показуватиме мене найближчого базарного дня, а тим часом заходився май­струвати мені зручніший екіпаж, і це було дуже до речі, бо перша моя подорож та безперервна восьмигодинна ви­става так стомили мене, що я ледве тримався на ногах і не міг вимовити й слова. Тільки за три дні я більш-менш очунявся, але й дома не мав спокою через те, що, почувши про мене, до господи хазяїна посунули цікаві з усієї окру­ги; деякі приїздили за сто миль, щоб подивитись на мене. Було їх не менше як тридцять чоловік з жінками й дітьми
116
(країна та дуже густо заселена), і мій хазяїн, показуючи мене, брав кожного разу як за повну кімнату, хоч би в ній була одна лише родина. Отож, хоч мене й не возили до міста, але я не мав відпочинку цілими тижнями, крім се­реди, що святкується в них, як у нас неділя.
Зрозумівши, який великий зиск я можу йому дати, ха­зяїн вирішив повезти мене до найбільших міст королів­ства. Призапасивши все потрібне для далекої подорожі й уладнавши господарські справи, він попрощався з дружи­ною і 17 серпня 1703 року, тобто за два місяці по моєму прибутті, вирушив зі мною та з Гламделкліч до столиці, розташованої майже в центрі країни, за три тисячі миль від нашого дому. Мою нянечку Гламделкліч він знов поса­довив позад себе. Вона везла мене на колінах, у ящику, прив’язаному до її пояса. Дівчинка обклала його зсередини найтоншою тканиною, застелила підлогу стьобаною ковд­рою, поставила ліжко своєї ляльки, приготувала мені білизну та інші необхідні речі — одне слово, постаралася влаштувати мене якомога краще. З нами поїхав тільки один наймит, що мав везти речі.
Мій хазяїн мав намір одвідати по дорозі всі міста, а подекуди й збочувати на п’ятдесят-сто миль від шляху до великого села або маєтку якоїсь значної особи, де він сподівався добре заробити. Ми їхали повільно, покриваючи на день сто сорок — сто шістдесят миль, бо Гламделкліч жаліла мене й просила не поспішати: вона нібито стомлю­валась їхати конем. Часто на моє прохання вона виймала ме­не з ящика, щоб дати мені, відпочити й оглянути околиці, а щоб я не впав, завжди міцно тримала за шлейки. Ми пе­реїхали п’ять чи шість річок, куди глибших і ширших, ніж Ганг чи Ніл, але я не побачив жодного такого вузького струмка, як Темза біля Лондонського мосту. Ми були в дорозі десять тижнів, і мене показували у вісімнадцяти великих містах, не беручи до уваги численних сіл та окре­мих родин.
26 жовтня ми прибули до столиці., що зветься Лорбрел- гред, або, по-нашому, Гордощі Світу. Хазяїн зупинився на головній вулиці, недалеко від королівського палацу, і, як звичайно, зараз же пустив по місту оголошення з до­кладним описом моєї особи та моїх здібностей. Він найняв велику кімнату, що мала триста або й чотириста футів зав­ширшки. В ній поставили для моїх виступів стіл у шістна­дцять футів діаметром, з бар’єром на три фути заввишки,
117
щоб я не впав. Виставляли мене по десять разів на день, на загальний подив та втіху. На той час я вже непогано розмовляв тамтешньою мовою і розумів усе, що мені ка- . зали. Крім того, я вивчив їхню абетку і міг цілком пристой­но читати написане, бо дома і в години дозвілля під час по­дорожі Гламделкліч була мені за вчительку. Вона мала при собі кишенькову книжечку, трохи більшу за Сансонівський атлас *, в якій стисло було викладено для дівчат суть їх­ньої релігії. За цієї книжкою вона і вчила мене читати.
РОЗДІЛ III
Автора хочуть бачити при дворі. Королева купує його в хазяїна-фермера і рекомендує королю. Автор диспутує з великими вченими його величності. Для автора влашто­вують приміщення в палаці. Він у великій ласці в королеви Автор захищає честь своєї батьківщини. Його сварки з карликом королеви.
Безперервні щоденні вистави протягом кількох тижнів помітно відбилися на моєму здоров’ї. Що більше заробляв мій хазяїн, то ненажерливішим він ставав, а я тим часом утратив апетит і став схожий на скелет. Фермер бачив це й вирішив, що я скоро помру, отож він і прагнув викори­стати мене, поки я живий, з найбільшим для себе зиском. Одного разу, коли він саме обмірковував дальші плани, до нього з’явився слардрел, або придворний ад’ютант, з наказом негайно приставити мене до двору на розвагу королеві та її фрейлінам. Деякі з них уже приходили ди­витись на мене і розповідали дивні речі про мою красу, \ гарну поведінку та розум. Мої манери зачарували також і королеву, і весь її почет. Я впав на коліна і просив ласкаво дозволити мені поцілувати ногу її величності. Але велико­душна монархиня подала мені свій мізинець, а я, стоячи на столі, обхопив його обома руками й шанобливо приклав його кінчик до своїх губ. Королева поставила кілька за­гальних запитань про мою батьківщину та мої мандри; я відповів на них по змозі стисло й змістовно. Далі королева поцікавилася, чи до вподоби було б мені жити при дворі.
Я низько вклонився й смиренно відповів; що я раб свого хазяїна, але якби залежав од себе самого, то з гордістю присвятив би своє життя служінню її величності. Тоді
118
вона спитала мого хазяїна, чи згодний він продати мене за хорошу ціну. Той, боячись, що я не проживу й місяця, зрадів нагоді позбутися мене і заправив тисячу золотих; йому тут же їх і видали. Кожна з монет дорівнювала вось­мистам моїдорам але якщо взяти на увагу співвідношен­ня між усіма речами в тій країні та в Європі і високу ціну на золото у велетнів, то загальна вартість золотих навряд чи становитиме тисячу англійських гіней. Тепер, коли я став смиренним слугою і васалом королеви, я уклінно по­просив її величність зробити мені ласку і взяти до себе на службу й Гламделкліч, яка досі з такою відданістю піклу­валася про мене, щоб вона й надалі була моєю нянькою та вчителькою. Її величність задовольнила моє прохання, легко діставши згоду фермера, дуже радого залишити доньку при дворі; бідна дівчинка теж не приховувала ра­дості. Мій колишній хазяїн попрощався зі мною, сказавши, що залишає мене на чудовій службі, але я не відповів йому ані слова і тільки злегка кивнув головою.
Помітивши мою холодність, королева по виході фермера з кімнати зажадала пояснень. Я насмілився відповісти її величності, що вважаю себе вдячним цьому чоловікові ли­ше за те, що він не розтрощив голови безпорадному звірят­кові, випадково знайденому на полі, але гадаю, що цілком, розквитався з ним тими грішми, що їх він заробив, пока­завши мене половині королівства і потім продавши її ве­личності; що така виснажлива робота могла б замучити й удесятеро витривалішу тварину; що я зовсім занапастив здоров’я, день у день з ранку до вечора розважаючи вся­кий набрід; що якби мій хазяїн не боявся за моє життя, то її величність навряд чи придбала б мене так дешево. Але тепер під охороною могутньої і великодушної імператриці, окраси природи, улюблениці всього світу, кумира своїх підданців і фенікса творіння, — я не страшуся нічого й сподіваюся, що побоювання мого хазяїна не справдяться, бо сама присутність її королівської величності відновлює мої духовні сили.
Така була суть моєї промови, виголошеної з чималими труднощами й багатьма незграбними висловами. Остання частина її відповідала місцевому стилеві й складалася пе­реважно з фраз, яких навчила мене Гламделкліч по дорозі до палацу.
1 М о ї д о р — португальська золота монета.
119
Королева поблажливо поставилася до моєї невправності у мові, зате була вельми здивована, виявивши стільки ро­зуму та здорового глузду в такої маленької істоти; вона взяла мене на руки й понесла до короля, що був на той час у себе в кабінеті. Його величність, поважний і суворий на вигляд монарх, спершу не розгледів мене як слід і хо­лодно спитав у королеви, з якого часу вона, почала кохатись у сплекнатх (я лежав ниць на її долоні, і король, як видно, вважав мене за звірятко). Тоді королева, жінка напрочуд розумна й дотепна, поставила мене перед його величністю й звеліла розповісти свою історію. В небагатьох словах я розказав усе, а Гламделкліч, яка дожидала біля дверей кабінету, бо не хотіла й на хвилину спускати мене з ока, діставши дозвіл увійти, підтвердила все, що сталося зі мною, відколи я з’явився у господі її батька.
Король був чи не найбільш освіченою людиною у своїх володіннях і досконально вивчив філософію, а надто ма­тематику; проте, придивившись уважно до мого виду та рівної постави й ходи, спершу, поки я не заговорив, він вирішив, що перед ним механічна лялька, змайстрована вмільцем-годинникарем (такі речі у їхній країні роблять надзвичайно майстерно), але, почувши мою розумну й доладну мову, не міг приховати подиву. Та коли я розповів, як потрапив до їхнього королівства, він не повірив і вирі­шив, що то вигадки Гламделкліч та її батька, які навчили мене цих фраз, щоб дорожче продати. З цих міркувань його величність почав розпитувати мене ще про деякі, речі, але незмінно діставав розумні відповіді, що хибували тільки на чужоземну вимову та недосконалу будову фраз; крім того, я іноді вживав грубих селянських висловів, засвоєних у домі фермера, що аж ніяк не пасували до вишуканого придворного стилю.
Король послав по трьох видатних учених, які, за там­тешнім звичаєм, протягом тижня мали перебувати при дворі. Зазначені добродії дуже ретельно мене оглянули і прийшли до трьох різних висновків. Вони погоджувалися тільки на тому, що мене створено поза нормальними зако­нами природи, бо я нездатний захистити своє життя: не вмію ані прудко бігати, ані лазити по деревах, ані копати нори в землі. Пильно обстеживши мої зуби, вони визнали, що я належу до м’ясоїдних тварин, але не уявляли собі, чим я можу живитися, коли не їм слимаків та різних комах (це припущення вони з допомогою численних наукових
120
аргументів відхиляли), бо майже всі чотириногі далеко сильніші за мене, а польова миша та деякі інші тва­рини занадто прудкі, щоб я міг їх ловити. Один з цих мудріїв висловив думку, що я ембріон або ж перед­часно народжена істота. Проте інші два відкинули її, зауваживши, що всі члени мого тіла досконало розвинені і що я прожив уже багато років,— про це, мовляв, свідчить моя борода, волоски якої вони виразно розгледіли крізь Лупу. Мій незрівнянно малий зріст не дозволяв їм визнати мене й за карлика, бо улюбленець королеви, найменший карлик у тій країні, був усе ж таки щось із тридцять футів заввишки. По довгих суперечках учені одностайно вирі­шили, що я являю собою релплам скалксип, або, перекладаю­чи буквально, Іизив паіигае1,— визначення, що цілком пасує до сучасної європейської філософії, професори якої, зневажливо відкинувши застаріле посилання на приховані причини, що ним послідовники Арістотеля марно намагаю­ться прикрити своє неуцтво, винайшли цей дивовижний спосіб розв’язання всіх труднощів, що свідчить про надзви­чайний поступ людського знання.
Коли вчені прийшли до цього остаточного висновку, я попросив дозволу сказати кілька слів. Звернувшись до його величності, я запевнив його, що приїхав з країни, де живуть мільйони осіб обох статей такого зросту, як я, і де всі рослини, тварини й будівлі мають відповідні розміри; отже, там я так само здатен захищати своє життя і здобу­вати їжу, як робить це тут першийгліпший із підданців його величності; оце, мовляв, і все, що я маю сказати у відповідь на аргументи вчених добродіїв. На це вони лише зневажливо посміхнулись і зауважили, що я добре засвоїв науку, яку дав мені фермер. Король, що був куди розумні­ший за цих мудріїв, відпустив їх і звелів привести до нього фермера, який, на щастя, не встиг ще виїхати з міста. Роз­питавши спочатку його самого, а потім звівши на очі зі мною та з дочкою, король став припускати, що наші роз­повіді, можливо, й імовірні. Він висловив бажання, щоб королева наказала особливо піклуватися мною, і дозволив Гламделкліч залишитися при мені, бо помітив нашу обо­пільну приязнь. Дівчинці дали зручну кімнату при дворі й приставили до неї виховательку, покоївку та двох служ­ниць. Королева звеліла придворному столярові зробити
1 Гра природи (лат.).
121
ящик, що правив би мені за спальню, за зразком, який дали йому ми з Гламделкліч. Столяр той був великий мастак і за три тижні змайстрував під моїм наглядом дерев’яну кім­нату на шістнадцять футів завдовжки і завширшки та на дванадцять заввишки, з вікнами, дверима та двома шафами в стіні, як звичайно буває в лондонських спальнях. Стеля була прилаштована на двох завісах, отже, Гламделкліч могла щоранку виймати виготовлене меблярем її величності ліжко; вона провітрювала його, власноручно прибирала, а ввечері ставила назад, знову спускаючи стелю. Інший майстер, що славився тонкістю своїх виробів, зробив для мене з матеріалу, подібного до слонової кістки, два крісла з ручками та спинками, два столи й комод. Всі стіни кім­нати, підлогу й стелю оббили зсередини м’якою тканиною, щоб запобігти нещасливим випадкам, які могли статися від необережності носіїв, і зменшити струси під час переїздів у кареті. З остраху перед мишами й пацюками я попросив зробити мені замок до дверей, і по кількох невдалих спро­бах майстер виготував замок, найменший з будь-коли ба­чених там; проте на воротах одного панського будинку в Англії мені довелося бачити й більший. Ключ я завжди носив у кишені, боячись, щоб Гламделкліч не загубила його. Коро­лева звеліла пошити мені одежу з найтоншого шовку, що був лише трохи цупкіший від наших ковдр; ця одежа дуже заважала мені, поки я призвичаївся до неї. Костюми по­шили за місцевою модою; вони нагадували почасти перське, почасти китайське вбрання і мали вельми скромний та по­важний вигляд.
Королева так уподобала моє товариство, що не могла обідати без мене. На столі коло лівого ліктя її величності завжди ставили мій столик і стілець; Гламделкліч допома­гала й прислужувала мені, стоячи поруч на ослінчику. В мене був срібний сервіз, що складався з різного посуду, та в порівнянні з посудом королеви він виглядав не біль­шим за ляльковий, який я бачив колись у лондонській іг­рашковій крамниці. Цей сервіз моя нянечка тримала в сріб­ній скриньці, яку носила в кишені; за столом вона пода­вала мені потрібний посуд, а по обіді сама мила й чистила його. За одним столом з королевою, крім мене, обідали тільки дві її доньки принцеси; старшій було шістнадцять років, молодшій — тринадцять з місяцем. Звичайно ко­ролева сама клала мені на тарілку кусень м’яса і з цікавіс­тю спостерігала, як я відрізав од нього малесенькі шматоч­
122
ки. Сама ж коралева, хоч який був у неї тендітний шлунок, ковтала за раз стільки, що цього вистачило б десяткові англійських фермерів на добрий обід, і попервах я не міг дивитись на це без одрази. Крило жайворонка, разів у дев’ять більше за крило нашого індика, вона перекушувала з кістками і клала в рот шматок хліба завбільшки як два англійські дванадцятипенсові буханці. Її величність одним духом вихиляла свою золоту чашу, де вмістилася б чимала бочка. Ножі в неї були такі, як наші дві коси, коли б їх випрямити; відповідний розмір мали виделки, ложки та всі інші предмети. Пригадую, коли одного рДзу Гламделк­ліч понесла мене, щоб показати кілька накритих столів у палаці, де лежало разом по десять чи дванадцять цих вели­чезних ножів і виделок, то мені здалося, що я ніколи не ба­чив жахливішого видовища.
При дворі заведено так, що кожної середи (як я вже ка­зав, цей день відповідає там нашій неділі) вся королівська родина обідає разом у покоях його величності, а що я не­забаром став неабияким його улюбленцем, то під час цих обідів мій стіл і стілець ставили коло лівої руки короля перед одною з сільниць. Його величність залюбки розмов­ляв зі мною, розпитуючи про європейські звичаї, релігію, закони, про систему управління та освіти, на що я відпові­дав по змозі якнайкраще. Розум короля був такий ясний, а судження такі точні, що з приводу моїх розповідей він завжди висловлював дуже мудрі думки і робив дуже до­речні зауваження^. Втім, мушу признатися, що після одної моєї занадто багатослівної промови, присвяченої нашій лю­бій батьківщині, коли я докладно розповів про торгівлю, про наші війни на морі та на суходолі, про релігійні не­згоди та політичні партії, король, піддавшись забобонам виховання, не витримав, узяв мене правицею і, обережно ляскаючи по спині другою рукою, з веселим сміхом спитав, хто я — віг чи торі. Потім обернувся до першого міністра, що стояв позад нього з білим жезлом у руці, довгим, наче головна щогла на «Королівській величності» *, й заува­жив, яка то нікчемна річ людське величання, коли його наслідують і такі мізерні комахи, як я. А проте, мовляв, він ладен заприсягтися, що й у цих створінь є свої титули та ордени; і вони ліплять собі гнізда й риють нірки, нази­ваючи їх будинками та містами; і вони вихваляються вбран­ням та каретами; і вони кохають, воюють, сперечаються, обдурюють та зраджують одне одного. Він говорив і далі
123
^подібні речі, а я аж мінився в лиці з обурейня таким ганеб­ним трактуванням нашої благородної батьківщини — зако­нодавця мистецтва і воєн, страху Франції, судді всієї Єв­ропи, осередку доброчесності, милосердя та справедливості, предмета всесвітньої гордості й заздрості.
Проте моє становище не дозволяло мені висловити своє обурення; отож, добре розміркувавши, я став вагатися і не міг уже сказати напевне, чи й справді мені треба було вважати себе ображеним. За кілька місяців мого життя серед цих людей я так звик до їхньої зовнішності й мови, як і до відповідних розмірів усіх бачених там речей, що зовсім перестав боятися їхнього зросту та вигляду й, щиро кажучи, мабуть, і сам сміявся б не менше за короля та його вельмож, якби здибав раптом англійських лордів та леді у їхніх пишних святкових убраннях, з поважною ходою, бундючними вихилясами та пустою балаканиною. Не міг не сміятись я і з самого себе, коли королева, поставивши мене собі на долоню, підходила до дзеркала, що на весь зріст відбивало наші постаті. Не могло бути нічого смішні­шого за це видовище, і мені зрештою почало навіть здава­тися, що я й справді став у кільканадцять разів мен­ший проти звичайного свого зросту.
Ніхто не дратував і не ображав мене так, як карлик її величності. До мого приїзду меншої за нього людини не було в усьому королівстві (здається, він справді не мав на зріст і тридцяти футів); отож тепер, побачивши куди меншу від себе істоту, він зовсім знахабнів і завжди чванився та пишався переді мною, коли я стояв на столі у передпокої королеви і розмовляв з придворними; він ніколи не пропу­скав нагоди зачепити мене гострим словом або кинути якийсь дотеп щодо мого зросту. Моя єдина помста була в тому, що я називав його братом, викликав на поєдинок і взагалі відповідав так, як то ведеться серед придворних пажів. Одного дня за обідом це лихе щеня так розлютилося на якісь мої слова, що видерлося на спинку крісла її велич­ності, схопило мене за.поперек, коли я найменше сподівався цього, і вкинуло у велику срібну миску з вершками, а саме дременуло геть. Я занурився аж по маківку, і якби не вмів добре плавати, то мені не пощастило б від такої пригоди, бо Гламделкліч на той час була в протилежному кінці кім­нати, а королева так розгубилася, що не могла мені допо­могти. Та моя нянечка прибігла й вирятувала мене з біди, хоч я й проковтнув уже пінти зо дві вершків. Мене ту ж
124
мить уклали в постіль, але все скінчилося щасливо, коли не брати до уваги зіпсованого костюма. Карлика люто від­шмагали різками і присилували випити всі вершки з миски, куди він укинув мене. Відтоді він остаточно втратив ласку королеви, і невдовзі вона подарувала його одній знатній дамі; отож більше ми з ним, на моє превелике задоволення, не бачились. Не знаю, до чого дійшла б злість цього вирод­ка, якби він залишився при дворі.
Перед тим він утнув зі мною ще одну брутальну штуку, яка хоч і насмішила королеву, але разом із тим дуже розгні­вила її; вона тоді б уже прогнала карлика, якби я велико­душно не заступився за нього. Під час обіду її величність взяла собі мозкову кістку’і, вийнявши з неї мозок, поста­вила сторчма назад на таріль. Карлик, скориставшись з того, що Гламделкліч відійшла до буфета, вискочив на ослін, на якому вона завжди стояла, доглядаючи мене під час обіду, схопив мене обіруч і, стиснувши мені ноги, встромив до пояса в порожню кістку, де я й стирчав деякий час, яв­ляючи собою дуже смішне видовище. Гадаю, минуло що­найменше з хвилину, поки за столом помітили, що сталося зі мною, бо кричати я посоромився. Тільки через те, що при дворі дуже рідко їдять страви гарячими, я не обпік собі ніг, але мої панчохи й штани були в жалюгідному стані. Що ж до карлика, то він, завдяки моєму заступництву, відбувся лише різками.
Королева не раз глузувала з моєї полохливості і часто питалася, чи в нашій країні всі такі боягузи* як я. Причина цього була така; влітку в їхньому королівстві розплоджує­ться сила-силенна мух, і, коли я обідав, ці кляті комахи, кожна завбільшки з данстеблського жайворонка, весь час дзижчали в мене навколо голови і не давали спокійно по­поїсти. Іноді вони навіть сідали на страву, залишаючи на ній свій огидний послід або яєчка, що їх я дуже добре ба­чив, тимчасом як тубільці нічого не помічали, бо їхні ве­личезні очі були не такі зіркі на маленькі речі. Час від часу мухи сідали мені на ніс або на лоб і боляче кусалися; до того ж вони страшенно смерділи, і я виразно бачив ту лип­ку речовину, яка, за словами наших природознавців, дає їм змогу повзати по стелі. Я мав багато клопоту, захищаю­чись від цих мерзенних тварин і мимоволі здригався, коли вони сідали мені на обличчя. Улюбленою розвагою карли­ка було спіймати в жменю кілька мух, як це роблять наші школярі, а потім кинути їх мені в лице, щоб налякати мене
125
й потішити королеву. Мене рятував тільки ніж, яким я роз­рубував мух на льоту, дуже дивуючи всіх своєю спритністю.
Пригадую, одного ранку Гламделкліч, як завжди гарної години, поставила мій ящик на підвіконня, щоб я міг поди­хати чистим повітрям (я-бо ніколи не згоджувався, щоб ящик вішали на гвіздок, як ми робимо з пташиними кліт- ' ками в Англії). Коли, відчинивши вікно, я з куснем со­лодкого пирога сів до столу поснідати, в мою кімнату вле­тіло щось із двадцять ос, приваблених смачними пахощами; вони так дзижчали, наче грало разом двадцять волинок. Одні накинулись на мій пиріг і вмить рознесли його по шматочках, а інші з оглушливим дзижчанням кружляли навколо моєї голови, наганяючи на мене невимовний жах своїми жалами. Проте в мене стало духу вихопити кортик і дати їм відсіч. Чотирьох я зарубав на льоту, решта виле­тіла, і я зараз же зачинив вікно. Ці комахи були завбільш­ки як куріпки, а довжина їхніх жал, які я повиймав із трупів, сягала півтора дюйма. Я дбайливо зберіг усіх чо­тирьох ос і разом з іншими дивами показував по різних містах Європи; повернувшись до Англії, я подарував три із них Грешемському коледжеві, а четверту залишив собі.
РОЗДІЛ IV
Опис країни. Автор пропонує виправити сучасні карти. Королівський палац та дещо про столицю. Яким способом мандрував автор. Опис головного храму.
Тепер я хочу дати читачеві короткий опис країни, при­наймні тієї частини її, яку я бачив під час моїх подорожей на відстані не більше як дві тисячі миль навколо їхньої столиці — Лорбрелгреда. Річ у тому, що королева, при якій я завжди був, ніколи не від’їжджала далі, супроводячи короля б його подорожах; вона зупинялася десь і чекала, поки його величність не повертався після огляду своїх кор­донів. Володіння цього монарха тягнуться тисяч на шість миль уздовж і від трьох до п’ яти тисяч миль в ширину. Звідси я роблю висновок, що європейські географи дуже ПОМИЛЯЮ­ТЬСЯ, гадаючи, ніби між Японією та Каліфорнією лежить тільки море. Щодо мене, то я завжди вважав, що там мусить бути якийсь суходіл, що врівноважував би великий мате­рик Татарії. Отже, сучасні карти слід виправити, долучив-
126
ши до північно-західних частин Америки цей величезний клапоть землі, і я охоче допоможу в такій справі.
Королівство велетнів являє собою півострів, на північ­но-східній межі якого тягнеться гірське пасмо миль до тридцяти заввишки, зовсім непрохідне через вулкани на верховинах. Навіть найбільші вчені не знають, які істоти живуть по той бік гір і чи є там якесь життя взагалі. З трьох інших боків півострів оточений океаном. В усьому королів­стві немає жодного морського порту, бо море коло гирла річок та й усе узбережжя так засіяні гострими скелями, що і найменші човни не насмілюються виходити в море, і, таким чином, цей народ не має ніяких зносин із зовніш­нім світом. Але по великих річках ходить багато кораблів і водиться чудова риба. Морської риби там звичайно не лов­лять, бо вона такого ж самого розміру, як і в Європі, і тому не варта клопоту. Звідси стає очевидним, що природа, створюючи тварин та рослини таких незвичайних розмірів, обмежилась самим цим континентом, а причини такого яви­ща хай уже визначають філософи. Проте іноді тамтешнім рибалкам трапляється впіймати кита, коли його приб’є хвилями до прибережних скель, і простий люд охоче вжи­ває китове м’ясо на їжу. Мені доводилось бачити таких здо­ровенних китів, що чоловік ледве міг нести одного на пле­чах; іноді їх, як дивовижу, привозять у кОшиках і до Лор- брелгреда. Одного з них я бачив на тарелі за королівським столом. Його вважали за дивину, але я не помітив, щоб він сподобався королю. Мені здалося, що йому навіть огид­не було таке громадище, хоч колись у Гренландії я бачив і більшого кита.
Країна заселена дуже густо: в ній п’ятдесят одне місто, щось із сто фортець і велика кількість сіл. Щоб задоволь­нити допитливість читача, досить буде описати Лорбрел- гред. Місто розташоване на обох берегах річки, що розді­ляє його на дві майже рівні частини. В ньому налічується вісімдесят тисяч будинків і близько шестисот тисяч мешкан­ців. Уздовж місто тягнеться на три глонгланси (щось із п’ятдесят чотири англійські милі) і має два з половиною глонгланси завширшки. Ці виміри я зробив з допомогою карти, виготовленої з наказу короля, яку спеціально для мене розгорнули на землі, де вона простелилася на сто фу­тів. Я кілька разів пройшов босоніж по обводу та по діа­метру, а тоді, користуючись масштабом, точно визначив розміри столиці.
127
Королівський палац являє собою не звичайну споруду, а купу будівель на сім мил> в обводі. Парадні кімнати ма­ють здебільшого двісті сорок футів височини при відповід­ній довжині й ширині. Для мене й для Гламделкліч було приділено окрему карету, в якій моя нянечка часто їздила з вихователькою, щоб подивитись на місто чи побувати в крамницях, і я завжди їздив з ними в моєму ящику. Правда,у коли я хотів, дівчинка часто виймала мене з ящика й три­мала на долоні, щоб я міг краще бачити вулиці, будинки та перехожих. На мій погляд, карета наша була завбільш­ки як велика зала Вестмінстерського абатства, хоч і не така висока; а втім, точно я сказати не можу. Одного дня вихователька звеліла кучерові спинитися коло крамниці. Жебраки, скориставшись з нагоди, скупчились обабіч ка­рети, і переді мною постало найжахливіше видовище, що його будь-коли бачили очі європейця. Там була жінка з раковою виразкою на грудях; вони потворно розпухли, на них зяяли такі рани, що в дві чи три з них я вільно міг би сховатися з головою. Був там один жебрак із зобом на шиї, більшим ніж п’ять пак вовни, а другий — з парою дерев’яних ніг на двадцять футів заввишки кожна. Але найогидніше було дивитися на воші, що лазили по їхньому одязі. Голим оком я бачив лапи цих паразитів виразніше, ніж лапки європейської воші в мікроскоп; так само ви­разно було видно їхні рила, якими вони длубались, неначе свині. Таких тварин я побачив уперше і, хоч вигляд їх ви­кликав у мене нудоту, з охотою зробив би розтин одної з них, коли б мав відповідний інструмент (він, на жаль, за­лишився на кораблі).
Крім великого ящика, в якому мене завжди возили, королева замовила ще й менший, футів на дванадцять завдовжки та завширшки і футів на десять заввишки. Зро­били його на те, щоб зручніше було подорожувати, бо пер­ший був занадто великий для колін Гламделкліч і забирав багато місця в кареті. Змайстрував його за моїми вказівка­ми той самий умілець-столяр. Цей дорожній ящик був зов­сім квадратний; з трьох боків він мав по вікну, загратовано­му залізним дротом — на випадок якоїсь несподіванки під час далеких подорожей,— а на четвертому — дві міцні клямки: коли я хотів їхати конем, той, хто мав везти ящик, просував крізь них шкіряний ремінь і підперізувався ним, як паском. Ці обов’язки завжди виконував який-небудь поважний, надійний слуга, на якого я цілком міг звіритися,
128
коли Гламделкліч нездужала, а мені треба було супро­водити короля з королевою у їхній подорожі, або ХОТІЛОСЯ ; оглянути сади, або ж відвідати якусь придворну даму чи міністра: адже на той час я був уже особою відомою і ша­нованою херед найвищих вельмож, хоч причиною й.ього, як я гадаю, більше була та ласка, що її виявляли до мене їх величності, ніж мої власні заслуги. Якщо подорож у ка­реті втомлювала мене, слуга пристібав до пояса мій ящик, ставив його на подушку поперед себе, і тоді крізь вікна я мав змогу споглядати місцевість з трьох боків. Всередині кімнати висів на стелі гамак, стояло дорожнє ліжко, стіл ' та два стільці, пригвинчені до підлоги, щоб не совались під час руху карети або ходи коня. І хоч як сильно іноді ки­дало мій ящик, проте мені, людині звичній до морських по­дорожей, це не дуже дошкуляло.
Як тільки я висловлював бажання подивитись на місто, Гламделкліч ставила мою дорожню кімнату собі на коліна й сідала у відкриті ноші, що їх, за звичаєм цієї країни, несло чотири чоловіки в супроводі двох лакеїв королеви. Народ, який багато чого чув про мене, з цікавості оточу­вав ноші, і тоді Гламделкліч спиняла носіїв і брала мене в руку, щоб їм зручніше було мене розглядати.
Мені дуже хотілося побачити головний храм столиці, а надто його башту, яку вважають за найвищу в королів­стві. І от одного дня моя нянечка віднесла мене туДи, але мушу чесно признатись: повернувся я вельми розчарований.
Та башта мала від землі до кінчика шпиля не більш як три тисячі футів, отож, зважаючи на різницю в зрості тубіль­ців та європейців, дивуватися з неї не було чого, бо пропор­ційно вона далеко нижча (якщо мене не зраджує пам’ять) за дзвіницю в Солсбері *. Проте, щоб не принизити націю, якій я довіку почуватиму себе надзвичайно вдячним, мушу сказати, що недостатня височина славетної башти цілком компенсується її красою та міцністю. Стіни її, футів із сто завтовшки, вимуровано з тесаного каменю, кожна брила якого має близько сорока квадратних футів, і прикрашено з усіх боків великими мармуровими статуями богів та коро­лів, розміщеними в нішах. Я виміряв мізинець, що відва­лився від одної із статуй і валявся в поросі: довжина його' сягала-чотирьох футів і одного дюйма. Гламделкліч загор­нула його в хустку і поклала в кишеню, щоб удома приєдна­ти до інших дрібниць, що їх вона, як і всі діти її віку, любила збирати.
5 Д. Свіфт
129
' Королівська кухня — справді видатна будівля, футів із шістсот заввишки, з склепінчастим дахом. Її велика піч лише на десять кроків вужча за купол собору святого Павла, який я навмисне виміряв, повернувшись на батьків­щину. А якби я став докладно описувати оті величезні рашпери, горщики та казани, туші, підсмажувані на рож­нах, і все таке інше,— мені навряд чи хто повірив би; при­наймні суворий критик міг би подумати, що я трохи пере­більшую, як то часто буває з мандрівниками. Та боюся, що, прагнучи уникнути цих докорів, я вдарився в іншу крайність, і, якщо мою книгу буде перекладено на бробдін- гнезьку мову (Бробдінгнег — це назва того королівства) і вона потрапить туди, король та його підданці можуть об­разитись на мене за неправдиве й применшене зображення їхньої країни.
У стайнях його величності рідко тримають разом біль­ше як шістсот коней. На зріст вони звичайно бувають від п’ятдесяти чотирьох до шістдесяти футів. Під час урочистих виїздів короля супроводить п’ятсот кінних гвардійців, і ніщо в світі не може зрівнятися з цим блискучим видовищем; втім, так мені здавалося лише доти, доки я не побачив ча­стини королівської армії в бойовому порядку, про що роз­повім при іншій нагоді.
РОЗДІЛ V
Деякі авторові пригоди. Страта злочинця. Автор виявляє свою вправність у мореплавстві.
Моє життя в цій країні було б доволі щасливе, якби не смішні та прикрі пригоди, що іноді траплялися зі мною через мій маленький зріст. Про деякі з них я дозволю собі розповісти. Гламделкліч часто виносила мене в меншому ящику в королівський сад і не раз, вийнявши з ящика, тримала на руці або пускала ходити по землі. Пригадую, одного дня, коли карлик жив іще в королеви, він пішов у 'сад слідом за нами. Нянечка спустила мене на землю, і, опинившись разом із ним коло карликових яблунь, я вирі­шив показати свою дотепність дурним порівнянням карли­ка з тими деревами (а це їхньою мовою виходить так само, як і нашою). У відповідь злий мацапура, вибравши хвилину,
130
коли я був під деревом сам, трусонув його просто над моєю головою, і з десяток яблук, кожне завбільшки як добре брістольське барильце, впали на землю. Одно з них ударило мене в спину, і я повалився ниць; а втім, падіння не зробило мені ніякої шкоди, і я просив не карати карлика, бо сам спричинився до цього. ' *
Іншим разом Гламделкліч, залишивши мене на м’якому моріжку, пішла кудись із своєю вихователькою. Раптом зірвалася буря з градом, і мене звалило з ніг, а градини, наче тенісні м’ячі, нещадно хльоскали моє тіло. Мені ледве вистачило сил навкарачки добратися до грядки з тмином і заховатися там, упавши долілиць на землю, але потім я десять днів нікуди не виходив з дому — так мене всього побило. Та це й не дивно, бо природа зберігає пропорції в усіх своїх проявах і тамтешні градини приблизно в тисячу вісімсот разів більші за європейські — це я можу засвід­чити на підставі досвіду, бо з цікавості виміряв та зважив їх.
В тому ж таки саду я зазнав ще й небезпечнішої пр«годи. Одного разу, коли ми пішли на прогулянку, не взявши з собою мого ящика, щоб не носити його без потреби, я, за своєю звичкою, попросив нянечку дати мені змогу побути на самоті з моїми думками, і, залишивши мене в безпечному, як їй здавалося, місці, вона з вихователькою та кількома знайомими фрейлінами рушила на другу половину саду. Коли вона одійшла так далеко, що не могла вже почути мій голос, до саду, випадково забіг маленький білий спанієль одного з садівників і опинився коло місця, де я лежав. Понюхавши повітря, собака зараз же кинувся до мене, схо- пйв у рот, а тоді побіг до свого хазяїна і, виляючи хвостом, обережно поклав мене перед ним на землю. На щастя, пес був так добре вимуштруваний, що, несучи мене в зубах, не заподіяв мені ніякої шкоди, навіть не подер одягу. Але бідолашний садівник, який добре знав мене і ставився до мене вельми приязно, страшенно перелякався. Він обе­режно взяв мене в руки й спитав, як я себе почуваю; та я був такий приголомшений, що не міг звести духу й вимовити хоч слово. Через кілька хвилин я прийшов до пам’яті, і садівник одніс мене до моєї нянечки, яка тим часом по­вернулась до місця, де залишила мене, і мало не плакала з горя, не знайшовши мене там і не чуючи відповіді на свої поклики. Вона добре вишпетила садівника за собаку, але більше про цю історію ніхто не дізнався: Гламделкліч боя­лася гніву королеви, а я, сказати правду, вважав, що така
5*
131
пригода не робить великої честі для моєї репутації при дворі.
Після цього випадку Гламделкліч вирішила ніколи не спускати мене з ока під час прогулянок. Я й раніше побою­вався цього і затаїв од неї кілька невеликих Прикростей, що скоїлися зі мною за її відсутності- Одного разу то був шуліка, який, ширяючи понад садом, помітив мене і не заніс у своїх пазурах тільки завдяки тому, що я відбився . од нього кортиком, а потім утік під захист густого шпалер­ника. Другим разом, залізши на свіжу кротовину, я; аж по шию провалився в нору, що її вирив кріт, і мусив ска­зати якусь не варту згадки брехню, аби пояснити, чому.
: в мене попсовано одяг. Трапилося мені також зламати собі праву гомілку, спіткнувшись на скойку, якої я не вгледів,1 коли, гуляючи на самоті, полинув думкою у свою бідру Англію. - ь
Не можу сказати, чого більше — задоволення чи при­ниження— я відчував під час моїх самотніх прогуляно»;, коли бачив, що навіть найменші птахи анітрохи мене не бояться і, шукаючи гробаків та іншої поживи, стрибають на відстані ярда від мене так байдуже й спокійно, наче по-, близу нема й живого духу. Я пригадую, як один дрізд на­хабно вихопив з моїх рук пиріг,що його дала мені Гламделк­ліч на сніданок. Коли я хотів спіймати яку-небудь пташи­ну, вона сміливо поверталась до мене, намагаючись дзьоб-, нути мої пальці, які я боявся виставити, а потім спокійні­сінько стрибала собі далі шукати черв’яків та слимаків. Та одного разу мені все-таки пощастило звалити на землю коноплина, щосили пожбурнувши на нього добренним дрючком. Обхопивши птицю обіруч за шию, я з виглядом переможця потягнув її до нянечки, але дорогою коноплик, тільки приголомшений ударом,'очумався і, хоч я тримав його у витягнутих руках, щоб він не міг дістати мене дзьо­бом чи пазурами, почав так бити мене крильми по голові й по тілу, що я разів з двадцять був ладен покинути його. Та незабаром на допомогу мені наспів слуга, який скрутив птиці шию, а'другого дня з наказу королеви мені подали її на обід. Якщо пам’ять мене не зраджує, той коноплик був трохи більший за нашого лебедя.
Фрейліни її величності часто запрошували до своїх по­коїв Гламделкліч і казали їй приходити зі мною, щоб зро­бити собі приємність подивитись та помацати мене. Вони не раз роздягали мене й голого клали собі на груди, що
132
було мені дуже гидко, бо, правду сказати, шкіра їхня тхну­ла препогано. Я згадую про це аж ніяк не з наміром осла­вити достойних дам, яких я всіляко поважаю; мені здається тільки, що відповідно до мого малого зросту мої відчуття були гострідаг, тимчасом як для своїх коханців або одна для одної ці високоповажні особи не більш нецриємні, ніж особи такого ж рангу у нас в Англії. Та й, зрештою,я мушу визнати, що їх природний запах був усе ж терпиміший, ніж запах їхніх парфумів, од якого я миттю зомлівав. Я й досі не можу забути, як один мій щирий приятель у Ліліпутії якось гарячого дня, коли я багато працював фізично, нав^а*' жився поскаржитись на сильний запах, що йшов од хоч хибую я на Це так само мало, як і більшість.пре^сшШ ників моєї статі} рея річ, здається мені, в тім,
' ліпута був такий Же гострий щодо мене, як мій ЩоДб цих Людей. Не можу, проте, не віддати належне моїй володарці королеві та нянечці Гламделкліч — від них завжди пахло -Гак само приємно, як і від наших англійських дам.
* Коли моя нянечка приносила мене до фрейлін, найбільш прикрим для мене було те, що вони поводилися зі мною без будь-яких церемоній, наче я був якимось зовсім йікчемнйм створінням. Вони роздягалися при мені голі й міняли сорочки, посадовивши мене на туалетний столик, просто перед; своїми голими тілами, і повірте, що це видовище було для мене аж ніяк не звабливим і викликало тільки огиду та жах. Шкіра їхня, коли я дивився на неї зблизька, здава­лася мені страшенно грубою, нерівною, різнобарвною, по­цяткованою родимками з добру тарілку завбільшки, з яких стирчали волосини, грубіші за нашу мотузку. Про інші частини тіла я вже й не говоритиму. Так само анітрохи не соромлячись, фрейліни випорожнялись при мені від того, що випили, і виливали принаймні по два барила в посуди­ну, яка вміщала понад три тонни. Найкраща з них, мила й пустотлива шістнадцятирічна дівчина, іноді садовила мене верхи на один із своїх сосків і виробляла зі мною багато інших штук, про які, хай дарує мені читач, я не розпові­датиму детально. Але це так не подобалось мені, що я по­просив Гламделкліч вигадати якийсь привід, щоб не ба­читися більше з тою панною.
Якось один молодий добродій, що доводився небожем виховательці моєї нянечки, умовив обох дам піти подиви­тись на прилюдну страту злочинця, який убив його доброго приятеля. Гламделкліч, яка від природи мала добре серце,
133
довго не згоджувалась; що ж до мене, то, хоч я й почуваю відразу до таких видовищ, цікавість узяла гору, бо це таки справді мало бути щось незвичайне. Злочинця вивели на споруджений 8 цією метою ешафот і, прив’язавши до стіль­ця, з одного маху відрубали голову мечем у сорок футів завдовжки..Кров з артерій та вен ударила вгору фонтаном, вищим од версальського, а голова, впавши на ешафот, під­плигнула так, що я мимохіть схопився з місця, хоч і сидів не менш як за півмилі від ешафота.
Королева, яка багато чула від мене про мої морські подорожі й не проминала жодної нагоди якось розважити мене, коли я був засмучений, одного разу спитала, чи вмію я орудувати парусами та веслами і чи не пошкодили б моє­му здоров’ю невеликі вправи у веслуванні. Я відповів, що добре розуміюся й на тому і на другому, бо, хоч я й плавав на кораблях як лікар, у скрутний час мені не раз доводи­лось виконувати обов’язки звичайного матроса. Я тільки не уявляв собі, як прикласти ці знання в країні, де най­менший човник був' завбільшки як наш першорядний військовий корабель, а судно, що ним я міг би керувати, не витримало б течії місцевих річок. Проте її величність сказала, що придворний столяр за моїми вказівками зро­бить маленького човна, і обіцяла подбати про водоймище, де я міг би плавати. Столяр виявився гарним майстром і під моїм наглядом за десять днів зробив і цілком спорядив парусний човен, що вмістив би вісім європейців. Королева так зраділа, що зараз же понесла показати човен його величності. Король звелів випробувати його в баку з водою, але там було замало місця навіть для двох моїх невеличких весел. Та королева ще перед тим придумала інше. Вона загадала столярові зробити дерев’яні ночви в триста футів завдовжки, п’ятдесят завширшки та вісім завглибшки; потім їх осмолили, щоб не протікала вода, і поставили на підлозі в одній з кімнат палацу. При дні ночов був чіп, щоб спускати застоялу воду, і двоє слуг протягом півгодини наповнювали їх свіжою водою. В цьому басейні я часто веслував, розважаючись сам і розважаючи королеву та при­дворних дам, які були в захваті від моєї спритності й мо­торності. Іноді я розпускав парус, і тоді мені треба було лише кермувати, бо дами здіймали вітер своїми віялами, а втомившись, загадували пажам дмухати над ночвами, тимчасом як я показував свою вмілість, кермуючи з допомо­гою паруса то в правий, то в лівий бік. По закінченні роз­
134
ваги Гламделкліч забирала човен до своєї кімнати й вішала його на цвях просохнути.
Одного разу під час таких вправ сталася пригода, що мало не коштувала мені життя. Коли паж поставив човен у ночви, вихователька Гламделкліч люб’язно підняла мене з наміром посадовити на весла, але я несподівано вислиз­нув з-поміж її пальців і неминуче впав би на підлогу з ви­сочини в -сорок футів, якби, на моє превелике щастя, не зачепився за шпильку, що стирчала з корсета цієї шанов­ної дами. Головка шпильки пройшла між мрєю сорочкою та поясом від штанів, і я висів у повітрі, доки Гламделкліч не прибігла на допомогу.
' Іншим разом слуга, який кожних три дні міняв воду в ночвах, недогледів і впустив туди з відра велику жабу. Жаба непомітно сховалась у воді, та, коли я сів у човен, скочила туди й так нахилила човен, що я всією своєю' вагою мусив налягати на протилежний бік, щоб не перекинутись у воду. Опинившись у човні, жаба почала плигати в мене над головою, забруднюючи мені обличчя та одіж своїм огид­ним слизом. Жаба була величезна, і мені здавалося, що мерзеннішої тварини не можна собі й уявити. Проте я попро­сив Гламделкліч дозволити мені розправитися з нею самому. Я- схопив весло і так почастував її, що вона, зрештою, ви­скочила з човна.
Та найбільшої небезпеки в цьому королівстві я зазнав від мавпи, що 'належала одному з кухарчат. Пішовши з дому чи то в гості, чи то в яких інших справах, Гламделк­ліч зачинила мене на ключ у своїй кімнаті. Був гарячий день, і вікно кімнати було розчинене навстіж, так само як і вікна та двері великого ящика, де я звичайно жив, бо почував себе там вільно і зручно. Сидячи коло стола й за­глибившись у свої думки, я раптом почув, як щось плиг­нуло знадвору у вікно й почало стрибати по кімнаті. Я дуже злякався, проте залишився на місці й наважився визир­нути із свого ящика. Виявилося, що то була мавпа; бігаю­чи й вистрибуючи по кімнаті, вона натрапила на мій ящик і стала з великою цікавістю заглядати в усі вікна та двері. Я забився в найдальший куток, але, наляканий мавпою, яка нишпорила очима по всій моїй кімнаті, не додумався заховатись під ліжко, що було б дуже легко зробити. Мавпа покривилася, погарчала і нарешті вгледіла мене; вона просу­нула в двері лапу, як робить кицька, граючись з мишею, і, хоч я й перебігав з місця на місце, щоб урятуватися від
135
неї, впіймала мене за полу (костюм мій був пошитий з місце­вої дуже грубої і цупкої матерії) й витягла з ящика. Вона взяла мене на праву лапу, як європейські мамки беруть дітей, годуючи їх-груддю, а коли я став пручатися, стиснула так, що я визнав за краще скоритись. Напевне, вона вважала мене за сисунця з своєї породи, бо раз у раз пестила лапою моє обличчя. Шум за дверима — їх, здається, відчиняли— урвав ці пестощі. Тварина вмить вистрибнула у вікно, крізь яке влізла до кімнати, і по ринві видряпалась на дах, орудуючи трьома лапами, а мене тримаючи в четвертій.
/ В останню мить я почув, як зойкнула Гламделкліч. Бідна дівчинка мало не збожеволіла. В палаці зчинився перепо-' лох. Слуги побігли по драбини. Сотні людей надворі ба­чили, як мавпа сіла на вершечку даху і, тримаючи мене, Наче немовлятко, одною лапою, другою пхала мені в рот їжу, яку виймала з-за щоки, а коли я не хотів їсти, била мене. Серед натовпу, що зібрався внизу, багато хто не міг утриматися від сміху, і, щиро кажучи, я не закидаю їм цього, бо для всякого, окрім мене, видовище й справді було досить кумедне. Дехто кидав каміння, сподіваючись зігнати мавпу вниз, але це суворо заборонили, бо інакше мені могли б провалити голову.
Нарешті, принесли драбини, і по них полізли нагору слуги. Побачивши себе оточеною з усіх боків і зрозумів­ши, що втекти на трьох лапах їй не пощастить, мавпа зали­шила мене на даху, а сама побігла геть. Я лишився на ви­сочині щось із триста ярдів над землею, кожної хвилини чекаючи, що мене скине вітром або ж я сам скочуся вниз від запаморочення; та скоро один бравий хлопець, слуга моєї нянечки, видерся на дах і, поклавши мене в кишеню штанів, щасливо спустився на землю.
Всяка погань, що її мавпа напхала мені в рот, заважала дихати, і мені полегшало тільки після того, як моя люба нянечка витягла її невеличкою голкою і я виблював. Проте клята тварина так пом’яла мене в своїх обіймах, що я зовсім заслаб і мусив два тиЖні пролежати в ліжку. Король, королева та придворні щодня посилали довідатись про моє здоров’я, а її величність кілька разів сама відві­дала мене. Мавпу вбили і видали наказ, що забороняв три­мати цих тварин у палаці.
Одужавши, я пішов подякувати королю за його ласку, і його величність зчолив багато сміятися з моєї пригоди. Він спитав, про що саме я думав у мавпячих лапах, чи спо-
136
дЬбалось мені її частування і як вплинуло на мій шлунок свіже повітря на даху. Потім він поцікавився, що зробив би я в подібному випадку у себе в Європі. Я відповів його величності, що в нас немає мавп, крім привезених, як ди­вина, з чужих країн, і мавпи ті такі маленькі, що я сам здо­лав би їх не менш як десяток, якби вони насмілились на­пасти на мене. Що ж до жахливої тварини, з якою, мені довелося зіткнутись (мащіа й справді була як слон завбільш­ки), то якби я не розгубився з несподіванки і вжив проти неї зброю, коли вона просунула лапу в мій ящик (з цими словами я прибрав войовничого вигляду і поклав руку на кортик), то, напевне, поранив би її так, що вона одразу ж дременула б геть. Усе це було сказано рішучим тоном лю­дини, яка ревно дбає про 'ґе, щоб її мужність не взяли під сумнів. Але промова моя викликала тільки регіт, од якого, незважаючи на всю пошану до його величності, не могли стриматися присутні. Це навело мене на думку, яка то марна річ домагатися поваги людей, що живуть в умовах, що їх аж ніяк не можна рівняти до наших. А мораль моєї пове­дінки дуже часто ставала для мене зрозумілою по моєму поверненні до Англії, де який-небудь нікчемний і підлий шахрай, не маючи ні благородного походження, ні особи­стих заслуг, ні дотепності, ні здорового розуму, бундючи­ться і пнеться, щоб стати на рівну ногу з найвидатнішими особами королівства.
Щодня я смішив двір якою-небудь кумедною пригодою, і-хоч як любила мене Гламделкліч, але вона безжалісно оповідала королеві про такі випадки, коли вважала, що вони можуть потішити її величність. Одного разу, коли дівчинка трохи нездужала, вихователька взяла її подихати свіжим повітрям на прогулянку миль за тридцять від міста. Коло стежки в полі вони вийшли з карети, і Гламделкліч поставила на землю мій подорожній ящик, щоб я теж ви­йшов з нього погуляти. На стежці лежала купа коров’ячого посліду, і мені забаглося показати свою спритність, пере­стрибнувши через неї. Я розігнався, але, як на те, зробив надто короткий стрибок і загруз у гній по коліна. З вели­кими труднощами пощастило мені вибратися звідти, і один з лакеїв ретельно обтер мене своєю хусточкою, бо я весь закалявся, а нянечка більше не випускала мене з ящикд, аж поки ми не повернулись додому. Про цю подію неза­баром дізналася королева, а лакеї розголосили її серед придворних, і кілька днів усі в палаці сміялися з мене.
137
РОЗДІЛ VI
Різні вигадки автора на потіху короля та королеви. Він виявляє свої музичні здібності. Король розпитує про держав­ний лад Англії, і автор розповідає про нього. Зауваження короля з цього приводу.
Повелося так, що двічі або й тричі на тиждень я відвіду­вав короля у його покоях і під час цих візитів не раз бачив його в р-уках у голяра. Спершу це видовище наганяло на мене жах, бо їхні бритви майже вдвоє більші від наших кіс. За звичаєм своєї країни король голиться лише двічі на тиждень. Одного разу я попросив голяра дати мені змилки і вибрав звідти сорок чи п’ятдесят найцупкіших волосинок. Потім із скіпки дерева я вистругав щось на зразок спинки гребінця; найменшою, яку міг знайти в Гламделкліч, гол­кою проколов у ній на однаковій відстані ряд дірочок і, вставивши в них обстругані ножем волосинки, зробив ціл­ком пристойний гребінець, що став мені у великій пригоді, бо зубці мого старого гребінця поламалися і він був майже не придатний, а навряд чи знайшовся б у цій країні такий умілець, що міг би зробити мені новий.
Після цього мені спало на думку влаштувати іншу роз­вагу, якій я присвятив чимало годин свого дозвілля. Я доручив королевиній покоївці збирати для мене волосся з гребінця її величності і незабаром мав його чимало. Пора­дившись з моїм приятелем столяром, який мав загальний наказ виконувати для мене всілякі дрібні роботи, я загадав йому зробити два стільці, не більших за ті, що були в моєму ящику, і найтоншим шилом просвердлити отвори в тих МІС­ЦЯХ, де мають бути спинки та сидіння. Крізь ці отвори я пропустив найцупкіші із зібраних мною волосинок і пе­реплів їх між собою, як це робиться в англійських плетених стільцях. Закінчивши роботу, я презентував стільці її величності, а вона поставила їх у своєму будуарі й показу­вала як дивину; вони й справді дивували всіх, хто їх бачив. Королева дуже хотіла, щоб я сів на один з цих стільців, але я рішуче відмовився і сказав, що ладен краще тисячу разів померти, ніж торкнутися ницою частиною свого тіла дорогоцінного волосся, яке нещодавно прикрашало голову ЇЇ величності. Змолоду маючи хист до всякої механіки, я виплів з того Ж таки волосся гарненького невеликого гаман­ця, футів на п’ять завдовжки, із золотим вензелем короле-
138
4
ви на ньому. З дозволу ЇЇ величності, я подарував його Глам­делкліч. Правду сказати, годився він тільки для показу, бо не витримав би ваги великих монет, і через де Глам­делкліч носила в ньому дрібнички, що їх так люблять дів­чатка.
Король дуже кохався в музиці, і при дворі часто влаш­товували концерти. Приносили на них іноді й ящик зі мною і ставили його на стіл, щоб я теж мав змогу послухати музикантів; але їхні інструменти так гуркотіли, що я зовсім не чув мелодії. Запевняю вас, що, коли б звести докупи всі барабани та сурми цілої нашої армії та заграти на них під самісінькими вашими вухами, звук не був би дужчий. Через те я завжди просив поставити мій ящик якомога далі од виконавців, зачиняв усі вікна та двері, запинав завіси, і тоді їхня музика здавалася мені навіть пристойною.
Замолоду я трохи вчився грати на спінеті1 . Цей інстру­мент стояв у кімнаті Гламделкліч, і двічі на тиждень до неї приходив учитель музики. Я назвав інструмент спіне­том, бо він нагадував його виглядом; та й грали на ньому так само, як і на спінеті. І от мені спало на думку розважити короля та королеву, загравши їм на цьому інструменті ан­глійських мелодій. Виявилось, проте, що це надзвичайно тяжка річ: спінет мав щось із шістдесят футів завдовжки, а кожна клавіша була з фут завширшки. Розіпнувши руки, я міг осягти не більше'як п’ять клавіш, а щоб видобути хоча б слабенький звук, мусив щосили вдарити по клавіші кулаком. Тоді я вигадав інше.Зробивши дві круглі палички, розміром як звичайна булава, я обтягнув товщі кінці їх мишачою шкуркою, щоб не попсувати клавіш і уникнути різкого звуку. Перед спінетом, футів на чотири нижче від клавіатури, поставили лаву й підняли туди мене. Бігаючи по лаві якомога швидше, я бив булавами по клавішах і та­ким чином спромігся заграти джигу, чим завдав неабиякої втіхи обом їх величностям. Але то була найважча фізична праця, що її будь-коли мені доводилося виконувати, та й бити я міг тільки по шістнадцяти клавішах, отже, не мав змоги грати водночас і на басах, і у верхньому регістрі, як то роблять усі музиканти, а це дуже шкодило моєму , виконанню.
На бажання короля, що, як я вже казав раніше, був надзвичайно розсудливим монархом, мене часто приносили
1 Спіне т—старовинний музичний інструмент, подібний до клавесина.
139
в ящику до нього в кабінет і залишали на столі. Потім його величність пропонував мені винести з ящика стілець і сісти на комоді, ярдів за три від нього, так що моє обличчя опи­нялось майже нарівні з його. Таким способом я не раз роз­мовляв з королем. Одного дня я насмілився сказати його величності, що зневага, з якою він ставиться до Європи та решти світу, не відповідає високим якостям' його світлого розуму. Розумові ж бо здібності, мовляв, зовсім не пов’язані зі зростом, навпаки— в нашій країні ми спостерігаємо, що найвищі на зріст люди звичайно бувають обдаровані найменшим розумом. Адже й серед комах бджоли й мурахи вславилися своєю працьовитістю, вправністю й винахідли­вістю, а набагато більші за них тварини не мають таких здібностей. Та і я сам, хоч би яким нікчемним здавався я його величності, сподіваюся ще пожити й зробити йому якусь важливу послугу. Король уважно вислухав мої слова і піс­ля того змінив на краще свою думку про мене. Він просив описати йому якнайдокладніше державний лад Англії, бо, мовляв, хоч монархи, як правило, і віддають перевагу звичаям своєї країни (така думка склалася в нього про ін­ших монархів на підставі наших попередніх розмов), але він охоче дізнався б про все, що варто наслідувати.
Уяви ж собі, люб’язний читачу, як я хотів тоді мати красномовність Демосфена або Ціцерона, що дала б мені змогу скласти шану моїй любій батьківщині стилем, гідним її заслуг та чеснот!	*
Я почав свою розповідь з повідомлення про те, що наші володіння складаються з двох островів, де розташовані три могутніх королівства, що перебувають під владою одного монарха; тоді згадав про наші колонії в Америці. Довго говорив я про наш клімат, про родючість наших грунтів, докладно розповів про склад англійського парламенту, частину якого становить славетна палата лордів — осіб найблагороднішої крові, власників найстаровинніших та найбільших родових маєтків. Я описав, як завжди дбали про те, щоб навчити їх гуманітарних наук та військової справи й зробити з них радників короля та королівства, здатних брати участь у законодавстві, посідати посади чле­нів найвищого суду, вироки якого не підлягають оскаржен­ню, і завжди бути готовими доблесно й вірно захищати мо­нарха і країну. Я сказав, що вони — окраса та підпора держави, гідні наступники своїх славетних предків, честь яких править за нагороду їхній доброчесності, що її не­
140
змінно успадковують і їхні нащадки. Розповів і про те, що до складу цієї палати входять ще духовні особи з титулом епіскопа, обов’язок яких — дбати за релігію та за тих, хто несе її в народ; що шукають і обирають їх король та його наймудріші радники з-поміж духівництва цілої на- ці^ з числа тих священиків, які найбільше відзначилися своїм святим життям та глибиною своїх знань; Вони і стають справжніми духовними батьками духівництва та всього народу. ц
. Далі я розповів про другу частину парламенту — палату громад, що складається з найвизначніших дворян, яких за їхні здібності та любов до вітчизни сам народ обирає на те, щоб репрезентувати мудрість цілої нації. Ці дві інсти­туції, сказав я, являють собою найвелнчніше в Європі пред­ставництво, якому разом з королем доручено відати всім законодавством держави.
Потім я перейшов до судових установ, де судді, ці по­важні мудреці і тлумачі закону, вершать правосуддя, ка­рають порок і захищають невинність. Згадав я і про' роз^ судливе керування нашою скарбницею, і про відвагу Щ подвиги нашого війська на морі й на суходолі; Я підсумував кількість нашого населення, прикинувши, скільки може бути мільйонів у кожній нашій релігійній секті та політич­ній партії. Не обминув я ані наших ігор та розваг, ані жод­ної іншої деталі, що, як мені здавалось, могла б примно­жити славу моєї батьківщини. Закінчив я коротеньким пе­реліком історичних подій в Англії протягом останніх ста років.::	■ ■!.'	ч
Усе це забрало п’ять аудієнцій, по кілька годин кожна. Король слухав мене надзвичайно уважно, часто занотовував мої слова і ті запитання, що їх мав намір поставити мені згодом.
Коли я скінчив мою довгу розповідь, його величність під час шостої аудієнції, раз у раз заглядаючи в свої нотатки, висловив багато сумнівів, зауважень та заперечень і поста­вив численні запитання на кожне моє твердження. Він спитав: якими способами розвивають душу й тіло наших молодих дворян і в якому ділі минають їх юні, найбільш сприятливі для виховання, роки життя? Як поповнюють склад палати, коли вимре якийсь шляхетний рід? Які достойності повинна мати людина, щоб їй надали звання лорда; чи не залежить це інколи від примхи монарха, від певної суми грошей, даної якійсь придворній дамі чи пер­
141
шому міністрові, або ж від бажання підсилити партію, що йде проти загального добра? Чи настільки досконало знають ці лорди закони своєї країни, щоб безповоротно вирішувати долю своїх співвітчизників; чи всі вони такі щедрі, безсто­ронні й непідкупні, що їх не можна взяти ні хабаром, ні іншим підлим способом? Чи завжди оті духовні лорди, про яких я говорив, дістають посади завдяки своїй обізнаності в справах релігії та своєму святому життю; чи не грішили вони за тих часів, коли були звичайними священиками, і чи нема серед них підкупних капеланів якогось вельможі, котрому вони підлесливо догоджають, ставши вже членами палати?
Далі король поцікавився способами, якими у нас Прова­дять вибори тих осіб, що їх я назвав членами палати гро­мад. Він спитав, чи не може якийсь чужинець з напханим грошима гаманом примусити виборців віддати йому пере­вагу перед місцевим дворянином чи іншою відомою в окрузі особою. Він ніяк не міг збагнути, чому всі так домагаються стати членами тої палати, коли це, за моїми словами, спри­чиняє стільки клопоту й такі великі витрати, а часто й зу­божіння їхніх родин, і не дає ні платні, ні пенсії. Його ве­личність висловив сумнів щодо того, чи справді щирі ці надзвичайні прояви доброчесності й самовідданості, і хотів знати, чи не відіграє тут ролі змога винагородити себе за клопіт, пожертвувавши загальним добром заради примх порочного й легкодухого монарха з його підкупними мі­ністрами. Його величність засипав мене й іншими запитан­нями та незліченними зауваженнями, що їх, як мені здаєть­ся, нерозумно і непристойно було б повторювати. '
Чимало запитань виникло у його величності і з приводу нашого судочинства, і тут мені неважко було задовольнити його цікавість, бо мене самого майже звела з статків тяга­нина у верховному суді, дарма що я виграв процес і мав дістати назад судові витрати. Король питався: скільки часу треба звичайно, щоб установити, де правда, а де неправда, і скільки це коштує грошей? Чи вільно адвокатам захищати справи, про які наперед відомо, що вони несправедливі й пов’язані з насильством? Чи не впливають на терези право­суддя інтереси політичних або релігійних партій? Чи зна­йомі згадані адвокати з загальним правознавством, чи ке­руються самими місцевими звичаями? Чи беруть адвокати й судді участь у складанні законів, що їх потім вони можуть тлумачити й коментувати на свій власний розсуд? Чи не
142
трапляється так, щоб адвокати захищали справу, проти якої раніше заперечували, посилаючись на прецеденти для до­казу протилежної думки? Заможні чи бідні люди члени цієї корпорації? Чи платять їм гроші за виступи або пора­ди? І нарешті — чи обирають їх на членів нижньої палати?
Далі, звернувшись до справ нашої скарбниці, король сказав, що, на його думку, мене зрадила пам’ять, бо я ви­значив річні прибутки нашої держави в п’ять чи шість міль­йонів, а суму витрат назвав удвоє більшу. Він, мовляв, не міг помилитись у цифрах, бо, маючи намір використати нашу практику на користь своєї країни, дуже уважно за­писував мої слова. Коли ж так воно і є насправді, то. він просто не може зрозуміти держави, що так легковажить своїми статками, наче якась приватна особа. Він питав, хто наші кредитори і де ми беремо гроші, щоб платити їм. Короля дуже вразила моя розповідь про наші тривалі й виснажливі війни, і він зауважив, що, певно, ми надто сварливий народ або ж у нас лихі сусіди і що наші генерали| мусять бути багатші за королів. Він поцікавився, які справи., ми маємо поза нашими островами, крім торгівлі, диплома­тичних зносин та захисту берегів нашим флотом. Найбіль­ше дивувала його наша наймана армія, яку ми, вільний народ, тримаємо й мирного часу. Мовляв, якщо ми маємо самоурядування, здійснюване виборними представниками, то кого ж ми боїмось і з ким воюємо? Чи не краще захища­тимуть будинок господар з дітьми та родиною, ніж купка розбишак, випадково найнятих на вулиці за невеличку платню', які матимуть у сто разів більше, перерізавши Горлянку тим, кого взялися захищати?
Його величність сміявся з моєї чудернацької арифме­тики (так він зволив її назвати), за якою я визначив кіль­кість населення в нашій країні, підсумувавши число членів релігійних сект і політичних партій. Він не розумів, чому той, хто має переконання, шкідливі для загалу, мусить змінити їх і не може додержуватись їх для самого себе. На його думку, оскільки уряд чинить, як тиран, вимагаючи змінювати думки, остільки ж він виявляє свою слабкість, дозволяючи поширювати згубні для суспільства погляди: можна-бо дозволити людині тримати отруту в своєму домі, але заборонити продавати її всім, як серцеві ліки.
Довідавшись від мене, що серед розваг нашого дворян­ства та іншої знаті є азартні ігри, король спитав, від якого й до якого віку вдаються у нас до цієї розваги і скільки
143
часу на неї вйтрачають; чи не захоплює вона інколи так, що люди програють своє майно; чи не буває так, що нікчем­ні людці, набивши руку в цьому мистецтві, здобувають ве­лике багатство і тримають у залежності від себе знатних людей, які, призвичаївшись до підлого товариства, пере­стають розвивати свої розумові здібності і, програвшись, самі починають вивчати та застосовувати проти інших цю ганебну спритність?
Мій перелік історичних подій, що сталися в Англії за останнє століття, надзвичайно здивував короля, і в нашій історії,'за його власними словами, він побачив тільки-купу змов, заколотів, убивств, страт, революцій та заслань, що є найгіршими наслідками зажерливості, розбрату, лице­мірства, зрадництва, жорстокості, люті, безумства, злос- ливості, заздрощів, розпусти та чванливості.
Під час наступної аудієнції його величність зволив під­сумувати наші розмови, зіставивши свої запитання та мої відповіді на них. Потім він узяв мене в руки і, ніжно пестя­чи,, сказав такі слова, що їх я ніколи в житті не забуду, так само як і його тону:
«Мій маленький приятелю Грілдріг, ви склали тут чудо­вий панегірик вашій батьківщині. Ви наочно довели, що найістотніші якості, необхідні для законодавця,— це неуцтво, лінощі й порок; що найкраще тлумачать і застосо­вують закони ті люди, чиї інтереси і здібності спрямовані ца те, щоб перекручувати, заплутувати і нехтувати їх. У вм­ілих інституціях я помітив і дещо пристойне ПО'СВОЇЙ суті, але його наполовину занедбано, а наполовину заплямовано й опоганено загальною продажністю. З ваших слів не видно, щоб доброчесність справді винагороджувалась високим становищем у вашому суспільстві, і ще менше—щоб людині надавали титули за ЇЇ гарні достойності, щоб священики діставали високі посади за побожність і вченість, солдати— за мужність і вірність, судді — за непідкупність, сенатори— за любов до батьківщини, радники — за мудрість. Щодо вас самого, то, проживши більшу частину свого життя в мандрах, ви, як мені здається, уникли багатьох .пороків вашої країни; але, підсумовуючи все, що я од вас почув, разом із тими вашими відповідями, яких мені так важко було добитися, я мушу прийти до висновку, що більшість ваших співвітчизників являють собою кубло дрібних огид­них плазунів, найшкідливіших з усіх, які будь-коли існу-, вали на землі».
144
РОЗДІЛ VII
Любов автора до своєї країни. Він робить королю дуже вигідну пропозицію, але її відкинуто. Необізнаність короля з політикою. Недосконалість і обмеженість тамтешньої науки. Державні закони, військові справи та партії.
Лише безмежна любов до правди не дозволила мені при­ховати цю частину моєї історії. Даремно було б висловлю­вати своє обурення — воно завжди викликала тільки сміх,— отож я мусив терпляче слухати, як зневажливо трактували мою любу, благородну батьківщину, Я щиро сумую, що дав до цього привід, як, певно, сумував би на моєму місці й ко­жен читач, але цей монарх з такою цікавістю й настирли- ' вістю допитувався всього, що я з самої вдячності й чемності не міг не задовольнити його. На своє виправдання дозволю собі, проте, сказати, що я майстерно обминув багато запи­тань і кожен предмет подав у далеко сприятливішому освіт* ленні, ніж дозволяли суворі вимоги істини. Я незмінно виявляв похвальну прихильність до своєї батьківщини, яку Діонісій Галікарнаський так справедливо радить усім історикам *;• мені хотілося приховати хиби й вади моєї рідної країни і якнайвигідніше для неї висвітлили її красу та чесноти. Такі були мої щирі, але, на жаль, даремні нама­гання в численних розмовах із тим могутнім монархом.
Але будьмо поблажливі до короля, який живе відокрем­лено од решти світу і через те зовсім необізнаний із* зви­чаями та побутом інших народів. Саме ця необізнаність і спричиняється до забобонів та вузькості світогляду, ціл­ком невідомих нам та іншим цивілізованим країнам Європи. Отже, зрозуміло, що погляди цього далекого монарха на чесноти та хиби людські ні в якому разі не можуть бути мірою для всього людства.
На доказ цього, а також щоб показати сумні наслідки обмеженої освіти, я наведу далі один випадок, який може здатися неймовірним. Сподіваючись запобігти ще більшої ласки в його величності, я розповів йойу про те, як років триста-чотириста тому було винайдено такий порошок, що він весь, хоч скільки б його було, миттю спалахує від най­меншої іскри й вибухає з грюкотом і струсом, сильнішим за грім. Я сказав, що певна кількість цього порошку, забита В мідну або залізну трубу, виштовхує відповідну до розмі­рів труби залізну або свинцеву кулю з такою силою і швид*
145
кістю, перед якими ніщо не може встояти; що найбільші кулі, кинуті таким способом, не тільки враз- нищать лави війська, але й руйнують дощенту найміїщіші мури, пус­кають на дно кораблі з тисячами людей; а коли з’єднати їх між собою ланцюгом, вони трощать щогли та снасті, шма­тують тіла людські й спустошують усе довкола; що ми часто кладемо цей порошок у великі залізні кулі й кидаємо їх спеціальними машинами в обложені нами міста, де вони руйнують брук, розносять на друзки будинки і розкидають на всі боки залізні скалки, що провалюють голову кожно­му, хто трапиться неподалік. Далі я сказав його величності, що добре знаю складові частини цього порошку, дуже де­шеві й звичайні, і вмію змішувати їх, а також можу навчити його майстрів виготовляти такі труби, розміри яких будуть пропорційні всім речам у його королівстві, і найдовші з них не матимуть більше ста футів; що двадцять чи тридцять таких труб, набитих відповідною кількістю пороху та куль, за кілька годин повалять мури найбільшого в його коро­лівстві міста або зруйнують усю столицю, якщо вона ко­лись наважиться заперечувати його необмежену владу. Відтак я уклінно запропонував його величності свої послу­ги в цій справі як скромний знак моєї вдячності за його ко­ролівську ласку та опіку.
Моя пропозиція та змальовані мною жахливі картини завдали королю великого страху. Він був безмірно здивова­ний, -що такий безпорадний і нікчемний хробак (саме так він мене назвав) може плекати такі нелюдські думки, та ще й так звикнути до них, щоб ділком спокійно розповідати діро криваві страхіття, заподіювані руїнницькими машинами, що їх, безперечно, вигадав якийсь лихий геній, ворог роду людського. Щодо нього .самого, то, хоч як він кохається в нових винаходах у галузі мистецтва та природи, проте ла­ден краще втратити половину свого королівства, аніж узна­ти таємницю такого винаходу. Мені ж він радить ніколи більше про це не згадувати, якщо мені хоч трохи дороге моє життя.	і
Ось вони, дивовижні наслідки обмеженості й недалеко­глядності! Обдарований усіма достойностями, що викли­кають у людей повагу, любов та шану, дуже здібний, ро­зумний, освічений, талановитий монарх, майже обожуваний своїми підданцями, з якоїсь непотрібної, недоречної ви­багливості, що її не зрозуміти жодному європейцеві, одмов- ляеться від щонайпевнішої нагоди стати цілковитим волода­
146
рем життя, волі й майна свого народу. Кажучи це, я аж ніяк не хочу применшити численні чесноти цього чудового короля, хоча й розумію, що наведений випадок дуже при­низить його перед очима читача-англійця; .втім, я вважаю, що ця вада, властива тубільцям, походить від їхньої тем­ноти, бо вони ще й досі не зробили з політики науку, чого вже досягла більш розвинена європейська думка. Добре пам’ятаю, що, коли одного разу я сказав про тисячі книжок, написаних у нас з питань мистецтва урядування, король (усупереч моїй сподіванці) дуже невтішно відгукнувся про наші розумові здібності. Він заявив, що вважає за злочин будь-які змови, підступи чи інтриги з боку короля та його міністрів і не розуміє, про яку державну таємницю., я говорю, оскільки не йдеться ні про ворожу державу, ні про державу-суперницю. На його думку, правителеві потрібні лише здоровий глузд і розсудливість, почуття справедливості й милосердя, уміння швидко розв’язувати судові справи та ще кілька якостей, таких звичайних для людини, що про них не варто й згадувати. Він також певен, що той, хто зумів би виростити два колоси чи два стебла трави на місці одного, зробив би Для людства та для своєї країни куди більшу послугу, ніж усі політичні діячі разом.
Наука в тій країні надзвичайно обмежена і складається лише з моралі, історії, поезії та математики; щоправда, ці галузі розвинені досконало. Але математику там застосо­вують тільки для практичних потреб, як-от поліпшення сіль­ського господарства та вдосконалення механіки; отже, за нашою міркою вона стоїть на невисокому рівні. Що ж до абстрактних ідей, суті речей та їх трансцендентності, то, попри всі мої намагання, тубільці так і не змогли скласти про них бодай найменшого уявлення.
Жоден тамтешній закон не може мати більше слів, як е літер в абетці, що складається з двадцяти двох знаків; але й таких довгих законів у країні обмаль. Всі вони викла­дені надзвичайно стисло й зрозуміло, а люди там не здатні до таких викрутів, щоб тлумачити один закон по-різному; коли ж хтось наважиться коментувати закон на письмі, його карають смертю. В цивільному й карному судочинстві на­лічується так мало прецедентів, що похвалитись якоюсь особливою умілістю в цій галузі тубільці не можуть.
Як і китайці, вони від давніх-давен знають мистецтво друку, але бібліотеки їхні невеликі. Найбільша в країні королівська книгозбірня, звідки мені дозволено було брати
147
будь-яку книжку, має не більше як тисячу томів, розміще­них у галереї в тисячу двісті футів завдовжки. Столяр її величності змайстрував мені в одній з кімнат Гламделкліч дерев’яний прилад на зразок драбини на двадцять п’ять футів заввишки, кожен щабель якої був завдовжки із п’ят-' десят футів. Драбину ставили на відстані десяти футів пе­ред книжкою, яку я мав читати, притуливши її до стіни. Я виходив на верхній щабель, повертався обличчям до книжки й починав з верху сторінки; зробивши, залежно від довжини рядка, вісім-десять кроків з правого боку до лівого та назад, коли рядки були вже нижче поля мого зору, я злазив на нижчий щабель і так спускався аж донизу, після чого знову виходив нагору і таким самим способом починав читати дальшу сторінку. Перегортав я їх обома руками, але це не завдавало мені великого клопоту, бо папір був не грубший за наш картон і в найбільших фоліантах аркуш був не довший як вісімнадцять чи двадцять футів.
Стиль книжок — ясний, мужній і плавний, позбавлений будь-яких прикрас, бо тамтешні автори найбільше дбають про те, щоб уникати зайвих слів та різноманітності висловів. Я перечитав там багато книжок, особливо історичних та моральних. Зокрема мене дуже потішив невеличкий ста­ровинний трактат, який завжди лежав у спальні Гламдел- - кліч і належав її виховательці, поважній літній жінці, що здебільшого читала твори з питань релігії та моралі. У тій книжці йшлося про вади породи людської, і вона мала успіх тільки серед жінок та простого люду. Мені, проте, цікаво було дізнатись, як трактує цю тему їхній пи- . . сьменник. Автор книжки повторює звичайні сентенції єв­ропейських моралістів, доводячи, яка мала, нікчемна та безпорадна істота людина, як не здатна вона захищати себе від негоди та від лютих звірів, наскільки вищі проти неї інші тварини: одна — своєю силою, друга — прудкістю, третя — завбачливістю, четверта — працьовитістю. До цьо­го він додає,' що останніми століттями природа занепадає і породжує лише дрібноту, яка порівняно з давніми поколін­нями здається недоносками. На його думку, є всі підстави гадати, що попередні представники людської породи були не тільки більші від нинішніх, але й що за давніх часів жили справжнісінькі велетні; як стверджує історія та пере­кази, а також як свідчать величезні кістки та черепи, що їх час від часу викопують у різних місцях королівства, рони були незрівнянно більші, ніж теперішні здрібнілі ЛЮДЦІ.
148
Далі автор запевняв, ніби самі закони природи настійно вимагають, щоб напочатку людина була більшою та дуж­чою і її життя не залежало б від першого-ліпшого незнач­ного випадку: черепиці, яка впаде з будинку, каменя, ки­нутого хлопчиськом, або струмка, де вона може потонути. З цйх міркувань автор виводить кілька правил моралі, корисних у практичному житті, але не вартих того, щоб їх тут повторювати. Відтак я не міг не замислитися над пи­танням, чому скрізь усі так охоче розводяться на теми мо­ралі, а також нарікають і скаржаться на свою безпорад­ність перед природою. Я гадаю, що по грунтовному дослі­дженні цього питання можна буде довести, що всі ці скарги не мають достатніх підстав ані в нас, ані в тамтешнього народу..
Щбдо військових справ, то тубільці вельми пишаються численністю королівської армії, яка складається із ста сімдесяти шести тисяч піхоти й тридцяти двох тисяч кін­ноти; хоч навряд чи можна назвати армією загони крамарів по містах та фермерів у селах, які перебувають під коман­дою знатних осіб та сільських дворян і не дістають ні плат­ні, ні якоїсь іншої винагороди. Правда, вони досить добре муштровані та дисципліновані, але чи могло ж би бути інакше, коли кожен фермер служить під командою, свого по­міщика, а городяни підлягають місцевій старшині, обраній, як у Венеції, балотуванням?
Мені не раз доводилося бачити маневри столичної мілі­ції на військовому плацу в двадцять квадратних миль зав­більшки, розташованому за містом. В них ніколи не брало участі більше як двадцять п’ять тисяч піхоти ! шість тисяч кінноти водночас, але сам я нізащо не зміг би точно пора­хувати, скільки їх було,— таку величезну площу вони вкри­вали. Кавалерист на коні сягав щось із сто-футів у висо­чину. Я бачив, як усе це військо за командою враз витягало з піхов шаблі й вимахувало ними в повітрі. Не можна уявити собі величнішої і дивовижнішої картини. Здавалося, ніби спалахували разом десять тисяч блискавок, осяваючи со­бою все небо.
Мені цікаво було знати, як то сталося, що монарх, во-' лодіння якого відрізані від усього світу, дійшов думки про армію і навчив військової дисципліни своїх підданців. Та незабаром я довідався про це з розповідей тубільців та істо­ричних книжок. Протягом багатьох століть їхню країну точила недуга, спільна для всього людства: дворянство до»
149
магалося влади, народ — волі, а король — абсолютної мо­нархії. На щастя, ці незгоди врівноважувалися законами королівства, але час від часу одна з трьох сторін повста­вала, і це не раз призводило до громадянських війн. Остан­ній такій війні поклав край дід теперішнього короля, який зумів примирити всіх. Відтоді утворена за спільною згодою міліція готова кожну мить узятися до зброї.
РОЗДІЛ VIII
Король і королева їдуть подорожувати до кордонів своєї держави. Автор супроводить їх. Докладна розповідь про те, яким способом автор покинув країну. Він повертається
до Англії.
У мене завжди було передчуття, що рано чи пізно я знову буду вільний, хоч сказати, як це станеться, або склас­ти більш-менш надійний план втечі я не міг. Корабель, яким я приїхав, був перший, що його бачили тубільці; і король суворо наказав: якщо колись з’явиться ще одне таке судно, зараз же витягти його на берег і разом з екіпа­жем та пасажирами привезти на возі до Лорбрелгреда. Йому дуже хотілося знайти жінку, таку саму на зріст, як я, щоб мати від мене дітей. Ал^я волів би краще померти, ніж зганьбити себе, залишивши нащадків, що жили б у клітках, немов приручені канарки, а потім їх, мабуть, ще й прода­вали б, як дивину, на втіху місцевим вельможам. Правда, зі мною поводилися вельми ласкаво: я був улюбленцем ве­ликого короля та королеви, і про мене піклувався весь двір, але навіть і таке ставлення до мене не могло не ображати моєї людської гідності. Я ніколи не міг забути залишеної дома сім’ї. Мені хотілося жити серед людей, з якими я роз­мовляв би як рівний, і ходити по вулицях та полях, не боячись, що мене розчавлять, мов жабу або маленьке щеня. На щастя, моє звільнення настало скоріше, ніж я того спо­дівався, і в досить незвичайний спосіб, про що я зараз до­кладно розповім, не ухиляючись ні на крок від істини.
Я прожив, у тій країні вже два роки, і от на початку третього мені з Гламделкліч довелось супроводжувати їх величності в подорожі до південного узбережжя королівст­ва. Як я вже казав, мене звичайно возили в дорожньому ящику, що являв собою дуже зручну кімнату в дванадцять
150
футів завширшки. На моє бажання, до чотирьох кутків стелі на шовкових нитках було почеплено гамак, що змен­шував струси, коли слуга віз мене верхи, а також часто правив мені за ліжко. У стелі, просто над гамаком, столяр на моє прохання зробив продухвину в квадратний фут завбільшки, щоб під час спеки я мав свіже повітря; коли хотів, я міг затуляти її дошкою, що рухалася в жолобках.
Діставшись кінцевої мети подорожі, король вирішив від­почити кілька днів у своєму палаці коло Фленфласніка — міста, розташованого миль за вісімнадцять від узбережжя. Гламделкліч і я дуже потомилися; я трохи застудився, а бідна дівчинка почувала себе такою слабою, що мусила си­діти в своїй кімнаті. Мені не терпілося побачити океан, бо то була моя єдина надія на втечу, коли це взагалі судилося. Удавши з себе надто хворого, я попросився до моря поди­хати свіжим' повітрям у супроводі одного пажа, якого я дуже любив і на якого мене іноді звіряли. Ніколи не забуду, як неохоче дала свою згоду Гламделкліч, як зворушливо наказувала вона пажеві доглядати мене і як ревно плакала, прощаючись зі мною, немов передчувала те, що мало ста­тися. Хлопець забрав мене разом із ящиком, і через півго­дини ми вже були на скелястому морському березі. Я звелів йому поставити ящик на землю, підняв одну з віконних рам і сумно задивився на море. Мені нездужалось, і я сказав пажеві, що хочу трохи задрімати в гамаку,— може, мені полегшає. Я ліг, а хлопець щільно причинив вікно, щоб я не застудився. Незабаром я заснув, а паж, як я гадаю, не передбачаючи ніякої небезпеки, пішов шукати пташиних яєць між скелями, бо з свого вікна я й перед тим спосте­рігав, як він шукає їх і знаходить по одному чи по двоє в розколинах. Не знаю, чи й справді воно бу"ло так, але я раптом прокинувся від того, що хтось із силою смикнув за кільце, прикріплене до горішньої дошки ящика, щоб його зручніше було носити. Далі я почув, що ящик підняло високо вгору й понесло вперед з неймовірною швидкістю. Від першого поштовху я мало не випав з гамака, але зго­дом трусити стало менше. Я раз у раз кричав, скільки виста­чало голосу, але все було марно. Визираючи у вікно, я бачив тільки небо та хмари. Над головою я чув шум наче від помаху крил і помалу почав усвідомлювати собі весь жах становища, в якому опинився; я зрозумів, що якийсь орел схопив дзьобом кільце мого ящика і тепер летить, щоб з височини кинути його на скелю, де він розіб’ється,
151
немов шкаралупа черепахи, після чого орел витягне з-під уламків мій труп і склює його. Ці птахи дуже розумні й мають надзвичайно гострий нюх, що дозволяє їм здалеку знаходити поживу, навіть краще заховану, ніж був захова­ний я за дводюймовими дерев’яними стінами.
Незабаром я помітив, що 'шум підсилився, помахи крил стали частішими, а мій ящик заколихався, наче ви­віска в бурю. Я почув, як орла (я був певний, що то орел ніс у дзьобі мій ящик) кілька разів щось ударило з великою силою, а потім я полетів униз так швидко, що мені-аж дух забило. Пролунав оглушливий сплеск води, який здався мені сильнішим за гуркіт Ніагарського водопаду, і все зупинилося. На хвилину мене огорнула цілковита темрява, а потім ящик почав підійматись, і крізь вікно замерехтіло денне світло. Я зрозумів, що впав у море. Під вагою мого тіла, речей, що були при мені, та широких залізних платі­вок, якими був скріплений по кутках мій ящик, він зану­рився футів на п’ять у воду. Я й тепер, так само як і тоді, га­даю, що за орлом, який ніс мене, погнались інші орли, між ними зчинилася бійка за здобич, і він, захищаючись від нападу, випустив мене з дзьоба. Залізні штаби внизу ящика (вони були найміцніші) дали йому змогу зберегти рівновагу під час падіння і не розбитись, коли він ударився об воду. Все в ньому було добре припасовано, двері відчинялись не на завісах, а підіймалися й спускалися, немов засувка, і завдяки цьому всередину майже не пройшло води. Насилу злізши з гамака, я наважився відсунути згадувану вже дош­ку в стелі, щоб впустити в ящик свіжого повітря, бо без нього я мало не задихався.
Як хотілося мені тоді бути знову з моєю любою Глам­делкліч, від якої лише за годину я опинився так далеко! І, признаюся щиро, серед моїх власних злигоднів я не міг не пожаліти свою бідну нянечку, уявляючи собі її горе-від розлуки зі мною, гніву королеви та втрати становища при дворі. Навряд чи хто з мандрівників був у тяжчій скруті й розпачі, ніж був тоді я, кожної хвилини чекаючи, що мій ящик розіб’ється або принаймні перекинеться від першого ж пориву вітру чи дужої хвилі. Досить було розбитись одній шибці, і я негайно загинув би; а тим часом їх захищали із­зовні самі залізні грати, що могли забезпечити хіба від якогось випадку в дорозі. Я бачив, як крізь непомітні шпар­ки в ящик помалу починає проходити вода, і затуляв їх, як умів. Я не мав сили підняти віко'ящика, інакше неодмін­
152
но зробив би це й видерся нагору, де міг би прожити на кілька годин довще, ніж сидячи замкненим у цьому, коли можна так сказати, трюмі. Проте якби я на день-два й уник небезпеки, то далі на мене однаково чигала смерть з голоду та холоду. В такому стані пробув я чотири години, кожної хвилини чекаючи смерті, а подеколи навіть бажаючи її.
Я казав уже читачеві, що на сліпій стіні мого ящика були дві міцні клямки, крізь які слуга, що возив мене вер­хи конем, просував шкіряний ремінь, а потім підперізу­вався ним. І от, перебуваючи в такому невтішному стано­вищі, я раптом почув,— чи, може, це мені здалося,— ніби щось зашкребло по цій стіні; далі мені,почало здаватися, що ящик тягнуть чи буксирують по воді, бо час від часу його смикало і хвилі здіймались мало не до верху моїх вікон, від чого в середині ящика ставало майже зовсім темно. В ме­не прокинулась надія на рятунок, хоч я й не міг уявити со­бі, в який спосіб це може статися. Я наважився відгвинтити один із стільців, що завжди були прикріплені до підлоги, і з великими труднощами пригвинтив його під продухвинаю в стелі, яку перед тим відтулив. Вилізши на цей стілець і підвівши обличчя якомога ближче до продухвини, я почав голосно гукати на допомогу всіма відомими мені мовами. Потім прив’язав до палички, яку звичайно носив з собою, хусточку, вистромив її назовні й почав вимахувати нею так, що якби неподалік трапився якийсь човен або корабель, то моряки зрозуміли б, що в ящику замкнено якогось нещас­ливця.
Всі мої зусилля були марні, а проте я виразно відчував, що моя кімната посувається вперед, і десь через годину той бік її, де були клямки, вдарився об щось тверде. Спершу я злякався, бо думав, що то скеля, потім відчув, що ящик почало гойдати ще дужче, ніж перед тим. Нагорі чути було якийсь шум і шкрябання, ніби крізь кільце протягали ка­нат. Після того ящик кілька разів смикнуло вгору, і він піднявся футів на три вище, ніж був раніше. Я знову почав вимахувати хусткою і гукати, аж поки зовсім захрип. У відповідь почулися голосні вигуки, що пролунали тричі, і мене охопила така радість, яку зрозуміє тільки той, хто сам колись зазнав її. Тепер я виразно чув тупіт над головою, потім хтось нахилився до продухвини і гукнув англійською мовою: «Хто там є, озвіться!» Я сказав, що я нещасний ан­глієць, котрий зазнав найбільшого лиха, яке будь-кому випадало на долю, і уклінно благав визволити мене з цієї
153
в’язниці. Голос відповів, що я в безпеці, бо мій ящик при­в’язано до корабля, і що зараз прийде тесляр і пропиляє в стелі дірку, крізь яку я зможу вийти. Я заперечив, що то зовсім зайва річ, яка забере багато часу, і попросив просто звеліти якомусь матросові просунути пальця в кільце, ви­тягти ящик з моря і віднести на корабель до капітанської каюти. Почувши таку нісенітницю, дехто з матросів вирішив, що я божевільний, а дехто сміявся; мені справді й на думку не спало, що я знову опинився серед людей мого зросту і сили. Нарешті прийшов тесляр і за кілька хвилин зробив у стелі отвір на чотири квадратні фути, потім спустив дра­бину, і я виліз нагору, звідки мене, вкрай знесиленого, приставили на корабель.
Здивовані моряки закидали мене безліччю запитань, на які я не мав охоти відповідати. Щодо мене, то я теж вельми здивувався, коли побачив стільки пігмеїв,— адже за довгий час очі мої звикли до велетенських, розмірів. Капітан, містер Томас Вількокс із Шропшіра, достойна й поважна людина, помітивши, що я мало не падаю непритомний, повів мене до себе в каюту, дав заспокійливих ліків і умовив ляг­ти на його ліжко й трохи відпочити, чого я справді дуже потребував. Перед тим, як заснути, я сказав йому, що в моєму ящику є коштовні речі, які шкода було б втратити: гарний гамак, два стільці, стіл, чудове похідне ліжко та комод; що вся кімната позавішувана або, краще сказати, оббита шовковою та бавовняною матерією; і коли він зве­лить кому-небудь з екіпажу принести той ящик в каюту, то я відчиню його й покажу все моє добро. Почувши таку без­глузду мову, капітан подумав, що я марю, але (мабуть, аби тільки заспокоїти мене) пообіцяв дати відповідне розпо­рядження. Потім .він пішов на палубу й звелів кільком матросам спуститися в ящик, звідки, як я довідався згодом, вони повитягали всі мої речі, обдерли покриття із стін і дуже попсували комод, стільці та ліжко, бо не знали, що вони пригвинчені до підлоги, й почали виламувати їх. Мат­роси зірвали з ящика кілька дощок для потреб свого кораб­ля і, забравши таким чином усе, що хотіли, покинули ящик у морі, де він, маючи тепер численні діри у дні та стінах, незабаром потонув. І я, признаюся, був радий, що не бачив того плюндрування, бо таке видовище, напевне, збентежи­ло б мене, викликавши спогади про моє недавнє життя, яке я волів забути.
Спав я кілька годин, але дуже неспокійно, бо мені весь
154
час ввижалися залишені мною місця та небезпека, від якої я врятувався; і вре ж таки, прокинувшись, я почував себе куди краще. Було близько восьмої години вечора, і капітан, гадаючи, ніби я давно вже голодую, звелів негайно давати вечерю. Побачивши, що я не маю вигляду божевільного і не говорю безладних речей, він розмовляв зі мною дуже люб’язно, а коли ми залишилися самі, попросив розповісти про мої мандри та про випадок, що кинув мене в цю жахли­ву дерев’яну клітку і пустив напризволяще в морські хви­лі. Він сказав, що близько полудня помітив його в підзорну трубу і вважав спершу за парусник, до якого, трохи збо­чивши з курсу, хотів був підійти й купити сухарів, бо їх на кораблі було вже обмаль. Наблизившись і побачивши свою помилку, він вирядив шлюпку довідатись, що воно таке. Матроси повернулись налякані і присягалися богом, що то плавучий будинок. Він посміявся з їхньої дурості й сів у шлюпку сам, наказавши матросам узяти з собою міц­ний канат. Погода була тиха, і він кілька разів об’їхав нав­коло мого ящика, на якому помітив вікна із залізними гра­тами. На одному з боків, де не було вікна, він побачив два скобелі..Тоді він звелів своїм людям веслувати до того боку і, прив’язавши канат до одного із скобелів, буксирувати клітку (так капітан називав мій ящик) до корабля. Піді­йшовши до судна, він наказав протягнути ще один канат крізь кільце в даху і підняти клітку на талях, але весь екі­паж зміг підняти її тільки на два чи три фути. Потім вони побачили мою палицю з хусточкою, яку я виставив з отвору, й вирішили, що там, мабуть, ув’язнено якогось не­щасливця. Я спитав, чи не бачив капітан або хто з його екіпажу величезних птахів у повітрі близько того часу, коли помітили мій ящик. Капітан відповів, що, поки я спав, він розмовляв з матросами про цю подію і один з них казав, що бачив трьох орлів, які летіли на північ, але не помітив, щоб вони були більші за звичайних. Я пояснив собі це яви­ще великою висотою, на якій летіли птахи, а капітан не зро­зумів причини мого запитання. Далі я поцікавився, чи далеко ми, на його думку, від суходолу, і він відповів, що, за найточнішими його підрахунками, нас відділяє від берега не менш як сто ліг. Я заперечив, що він помиляється майже вдвоє, бо я. покинув суходіл не більше ніж за дві години перед тим, як упав у море. Тут він знову подумав, що я несповна розуму, і, натякнувши на це, порадив піти й ляг­ти у приготовленій для мене каюті. Я запевнив капітана,
155
що його люб’язне поводження та приємне товариство добре відсвіжили мене і я тепер при здоровому розумі більше, ніж будь-коли в своєму житті. Тоді він набрав серйозного ви­гляду і попросив дозволу одверто спитати, чи не вплинуло на мій розум те, що я маю на своєму сумлінні тяжкий зло­чин і за нього мене, з наказу якогось монарха, покарано ув’язненням у тій клітці: адже в деяких країнах небез­печних злочинців пускають у море на дірявих суднах та без провіанту; мовляв, хоч він і шкодує, що взяв таку лиху людину на свій корабель, проте дає мені слово честі виса- довнти мене цілого та невшкодженого в першому ж порту, куди ми прибудемо. До цього він додав, що така його підоз­ра набагато Збільшилась після безладних слів, з якими я звертався з приводу моєї кімнати, цебто клітки, спершу до матросів, потім до нього, та після моїх дивних поглядів і незвичайної поведінки за вечерею.
Я попросив капітана терпляче вислухати мою історію і правдиво розповів про все, що трапилося зі мною від мого від’їзду з Англії до того часу, як вони знайшли в морі мій ящик. А що правда завжди знаходить дорогу до здорового розуму, то цей достойний, розсудливий і певного мірою осві­чений чоловік одразу ж повірив моїй щирій розповіді. Та, бажаючи остаточно переконати капітана в моїй правдивості, я попросив, щоб він звелів принести в каюту мій комод, ключ від якого лежав у мене в кишені (на той час капітан уже розповів мені, як повелися матроси з моєю кімнатою). Я відчинив комод при ньому й показав свою колекцію див, зібраних у країні, яку я таким незвичайним способом за­лишив. Там був гребінець, що його я змайстрував з волосся королевої бороди, і ще один такий же, але за спинку в ньому правив урізок нігтя з великого пальця її величності. По- тім#ішли різні голки та шпильки, від фута до пів-ярда зав­довжки; чотири осині жала, кожне з добрячий цвях; кілька волосин з гребінця королеви та золота каблучка, яку вона ласкаво подарувала мені, знявши з мізинного пальця й на­дівши мені на шию, наче намисто. Цю каблучку я хотів віддати капітанові в подяку за його гостинність, але він рішуче- відмовився взяти її. Я показав йому й мозоль, що його я сам зрізав з ноги одної придворної дами; він був зав­більшки з кентське яблуко і такий твердий, що, повернув­шись до Англії, я зробив собі з нього келех, оправлений у срібло. Нарешті, я звернув його увагу на штани, пошиті з мишачої шкурки, що були тоді на мені.
156
Я ледве умовив капітана взяти собі зуб одного слуги, помітивши, що він розглядає його з особливою цікавістю, очевидно, вельми вражений ним. Він узяв його з такою ве­ликою подякою, якої ця дрібничка зовсім не була варта. Недосвідчений хірург помилково вирвав цей зуб у одного з слуг Гламделкліч, що мучився від зубного болю, але вия­вилося, що зуб цілком здоровий. Я почистив його й заховав собі в комод. Зуб мав щось із фут завдовжки і чотири дюйми в діаметрі.
Капітан був дуже задоволений моєю невигадливою роз­повіддю і висловив надію, що, повернувшись до Англії, я викладу її на письмі й пущу в світ, чим зроблю велику послугу загалу. На це я відповів, що, на мою думку, в Англії без того занадто багато книжок про мандри; що в Наш час усі прагнуть лише чогось незвичайного і це змушує мене підозрівати, що дехто з авторів зважає на істину менше, ніж на свої власні вигоди або честолюбство, і дбає тільки про те, як розважити неуків. Я сказав, що в моїй історії читач зна­йшов би мало цікавого, крім звичайних подій, бо вона не була б прикрашена ні описами дивовижних рослин, дерев, птахів та інших тварин, ні розповідями про варварські зви­чаї та бузувірства дикунів, що ними рясніють більшість творів сучасних авторів. Проте я лодякував капітанові за добру думку про мене й пообіцяв обміркувати його пораду.
Здивований моєю манерою дуже голосно розмовляти, капітан спитав, чи не глухуваті були король та королева тієї країни. Я пояснив, що протягом двох років не говорив інакше і так звик до цього, що тепер голоси його та матросів здаються мені шепотом,,хоч я й добре розбираю всі слова. А звертаючись до когось із тубільців, я мусив кричати так, неначе мій співрозмовник стояв на високій дзвіниці, за винятком тих випадків, коли мене ставили на стіл або три­мали в руці. Я поділився з капітаном ще одним спостере­женням: коли я вперше ступив на корабель і мене оточили матроси, то всі вони здалися мені наймізернішими створін­нями, що їх я будь-коли бачив. Справді-бо, живши в тому королівстві, я ніколи не наважувався глянути на себе в дзеркало, бо очі мої так звикли до величезних речей, що порівняння викликало неприємне почуття власної мізер­ності. На це капітан сказав, що він помітив за вечерею, з яким подивом я розглядав усе на столі,*і йому здавалося, що я раз у раз ледве стримувався від сміху. Він не знав, чим це пояснити, і скидав на деякий розлад у моєму мозку.
157
Я потвердив це й сказав, що не міг поводитись інакше, коли’ бачив таріль завбільшки як срібний трипенсовик, свинячий окіст, якого ледь вистачило б на один ковток, келех, менший за шкаралупу горіха,— і таким способом описав капітанові все, що було на столі. Хоч, завдяки тур­ботам королеви, за свого життя при дворі я мав усі потрібні речі відповідних до мого зросту розмірів, проте уявлення мої відбивали те, що мене оточувало, і я волів не помічати, що я малий, так само, як люди воліють не помічати своїх вад. Капітан добре зрозумів мій дотеп і весело відповів старовинним англійським прислів’ям, що очі мої більші від шлунка, бо він не помітив у мене гарного апетиту, хоч я й не їв нічого цілий день. Жартуючи далі, він заявив, що залюбки дав би сто фунтів, аби побачити мою кімнату в дзьобі орла в той момент, коли вона падала з височини в море, бо то, безперечно, було найдивовижніше видовище, гідне, щоб його описати для майбутніх поколінь. Порів­няння з Фаетоном спадало на думку саме собою, і капітан не міг утриматися від нього, хоч і не завдав мені цим вели­кої приємності *.
Корабель повертався до Англії з Тонкіна і перебував тоді на 44° північної широти й 143° довготи. Але за два дні після того, як мене взяли на борт, судно потрапило в смугу пасату і довгий час ішло на південь уздовж Нової Голлан­дії *, а тоді на вест-зюйд-вест та зюйд-зюйд-вест, поки не обійшло мису Доброї Надії. Подорож наша була цілком щаслива, але я не надокучат-иму читачеві її описом. Капітан заходив до одного чи двох портів, посилаючи на берег шлюп­ку по провізію та свіжу воду, але я ні разу не сходив з корабля аж до 3 червня 1706 року, коли майже через дев’ять місяців після мого визволення ми прибули до Даунса. Я пропонував капітанові заплатити за переїзд багажем, який у мене був, але він не взяв і фартінга. Ми розлучилися великими приятелями, і я взяв з нього обіцянку відвідати мене в Редріффі. За п’ять шилінгів я найняв коня з прово­дирем, позичивши ці гроші в капітана.
Дорогою мені почало ввижатися, ніби я знову опинився в Ліліпутії,— такими маленькими здавались довкола бу­динки, дерева, худоба й люди. Боячись розчавити якого- небудь перехожого, я голосно гукав до них і наказував ві­дійти геть з дороги, і разів зо два моя зухвала поведінка викликала таке обурення, що мені мало не розчерепили голову.
158
Коли я приїхав до свого будинку, дорогу до якогошму- шений був розпитувати в людей, і слуга відчинив мені двері, я низько пригнувся (немов гусак під ворітьми), щоб не зачепитися головою об одвірок. Дружина вибігла й хотіла мене поцілувати, але я нахилився аж до її колін, гадаючи, що інакше вона не зможе дістати мого обличчя. Дочки, яка стала навколішки, щоб я благословив її, я спершу й не по­мітив, аж поки вона не підвелася, бо звик задирати голову й здіймати очі футів на шістдесят угору; потім я намагався підняти її одною рукою за талію. На слуг та двох-трьох приятелів, що в той час були в домі, я дивився згори вниз, неначе велетень на пігмеїв. Дружині я дорікнув за скна­рість, бо мені здавалося, що вони з дочкою звелися нанівець. Одне слово, я поводився так незвичайно, що всі вони, як і капітан, коли він побачив мене вперше, вирішили, ніби я збожеволів. Згадую тут про це, як про один із прикладів великої сили звички та забобонів.
Незабаром я порозумівся з родиною та з приятелями, але дружина рішуче сказала, що ніколи більше не відпус­тить мене в море. Проте моя лиха доля судила інакше, і дружина була безсила перед нею. Читач дізнається про це далі, а я тим часом закінчую другу частину опису моїх неща­сливих мандрів.
'Чсхіїшт III
 
до
ЛАПУТИ.
ГЛАБДЛБДРІБМ
_ЛДГНЕГУ
З	ТА
"ЯПОНІЇ
 
РОЗДІЛ І
Автор виряджається в. свою третю подорож, Його беруть у полон пірати. Злосливість одного голландця. Прибуття автора на острів. Його приймають на Лапуту.
 
прожив дома не більше десяти днів, як до
мене завітав капітан Вільям Робінсон з
Корнуелу, командир «Доброї Надії», великого
корабля місткістю в триста тонн. Колись я
служив лікарем на іншому судні, одним із
чотирьох власників якого був цей капітан,
і відбув під його командою подорож до Леванту *. Він
завжди поводився зі мною швидше як з братом, ніж як з
підлеглим, і, почувши про мій приїзд, відвідав мене, як я
гадаю, просто з приязні, бо перша наша зустріч була не
більш ніж звичайною зустріччю двох людей, що довго не
бачили один одного. Потім Робінсон став учащати до нас;
він щоразу висловлював задоволення бачити мене в доброму
б*
163
здоров’ї, питав, чи я справді вирішив доживати віку вдома, потім розповів, що через два місяці відпливає до Ост-Індії, і, нарешті, наговоривши мені безліч компліментів, навпро­стець запропонував посаду лікаря на своєму кораблі. Він обіцяв призначити мені цодвійну платню, дати в поміч, крім двох фельдшерів, ще одного лікаря і навіть ладен був узяти на себе зобов’язання в усьому радитися зі мною як з рів­ним, бо, мовляв, як йому з досвіду відомо, в морських спра­вах я розуміюсь не гірше від нього.
Капітан говорив ще чимало втішних Для мене речей, і, знаючи-його за надзвичайно порядну й чесну людину, я не міг йому відмовити, бо, попри все те лихо, якого я зазнав, моя жадоба бачити світ анітрохи не зменшилась. Залиша­лося. тільки умовити дружину, і я, зрештою, домігся-таки свого, спокусивши її матеріальними вигодами, що їх обі­цяла нашим дітям ця подорож.
Ми відпливли 5 серпня 1706 року, а 11 квітня 1707 року * прибули до форту Сент-Джордж *. Простоявши там три тижні, щоб дати перепочинок екіпажеві, серед якого було багато хворих, ми взйли курс на Тонкій, де капітан вирішив пробути Довше, бо не весь потрібний йому крам був готовий і одержати його ми могли не раніш, як за кілька місяців. Отож, щоб хоч якось покрити витрати, заподіяні цією за­тримкою, він купив невелике парусне судно, навантажив його різним добром, що ним тонкінці звичайно торгують з сусідніми островами, і, відрядивши на нього чотирнадцять матросів, з яких троє були тубільці, призначив мене на командира й доручив торгувати крамом два місяці, поки справи затримуватимуть його в Тонкіні.
Не минуло й три дні, відколи ми вирушили в "путь. як знявся дужий шторм, що п’ять днів поспіль гнав нас на пів­нічний схід, а потім на схід. Нарешті буря вщухла і стало випогоджуватись, але весь час подував добрячий вітер із заходу. На десятий день за нами погналися два піратські, судна і скоро наздогнали нас, бо мій корабель був надто за­вантажений і ми йшли дуже повільно, та й, до того ж, не мали чим захищатися.
> Пірати взяли нас на абордаж майже одночасно з обох боків і, як навіжені, посунули на корабель, очолювані свої­ми ватажками. Але побачивши, що всі лежать ниць на па­лубі (такий був мій наказ), вони обмежилися тим, що по­в’язали нас міцними мотузками , і, поставивши вартових, кинулись обшукувати судно.
164
Серед піратів я помітив одного голландця, який хоч і не був капітаном жодного з кораблів, але, як видно, мав на них деякий вплив. З вигляду впізнавши в нас англійців, він забелькотів до нас своєю мовою, присягаючись попри­в’язувати нас спинами одного до одного й покидати всіх у море.ч Я досить пристойно розмовляв по-голландському і, пояснивши йому, хто ми такі, просив поклопотатися за нас перед капітанами як за християн і протестантів, а до того й представників держави, що ,е сусідом і союзником його батьківщини. Але мої слова ще дужче розлютили голландця; знову повторивши свої погрози, він обернувся до спіль­ників і з великим запалом почав щось говорити,— як я гадаю,- по-японському,— раз у раз повторюючи слово хрістіанос,
Більшим піратським судном командував капітан-япо- нець, який трохи говорив каліченою голландською мовою. Наблизившись до нас, він поставив мені кілька запитань і, діставши на них покірливі відповіді, сказав, що нам збере­жуть життя. Низько вклонившись капітанові, я звернувся до голландця і сказав йому, що мені боляче бачити в пога­нина більше милосердя, ніж у свого ж таки брата-христия- нина. Та незабаром мені довелося пошкодувати про свої необачні слова, бо цей окаянний нечестивець, якому не пощастило умовити капітанів кинути мене в_ море (на це вони після даної мені обіцянки не хотіли погодитись), до­бився для мене іншої кари, що кожному здалася б гіршою за смерть. Моїх матросів розподілили нарівно між обома піратськими суднами, а на наш корабель призначили нову команду. Мене ж вирішили посадовити в невеликий човен з двома веслами та парусом, дати на чотири дні харчів і пустити в море. Капітан-японець ласкаво подвоїв мою пайку із своїх власних запасів і не дозволив нікому обшукувати мене. Коли я сідав у човен, голландець, стоячи на палубі, лаяв і проклинав мене всіма можливими словами, які тільки міг знайти в своїй мові.
Приблизно за годину перед тим, як ми побачили піратів, я зробив виміри й визначив, що ми були на 46° північної широти і 183° довготи. Опинившись на деякій відстані від піратів, я з допомогою кишенькової підзорної труби виявив на обрії пасмо островів, що лежали на південний схід од мене. Вітер був сприятливий; я нап’яв парус з наміром Ді­статися до найближчого з островів і за три години був там. Острів являв собою голу скелю, але в розколинах її я зна­
165
йшов чимало пташиних яєць; викресавши огонь і розпалив­ши верес та сухі водорості, я спік собі ці яйця на вечерю. Нічого іншого я не їв, бо вирішив якомога довше заоща­джувати запаси. Ніч я перебув під захистом скелі, зробивши собі постіль з вересу, і спав дуже добре.
Наступного дня я доплив до другого острова, далі — до третього й до четвертого, подекуди веслуючи, а подекуди йдучи під парусом. Щоб не надокучати читачеві подроби­цями моїх злигоднів, скажу лише, що на п’ятий день я до­брався, нарешті, до п’ятого з бачених мною островів, який лежав На південь — південний схід від першого. До нього було далі, ніж я сподівався, і дістався я туди тільки за п’ять годин. Я об’їхав острів майже кругом, перш ніж зна­йшов місце, де можна було зручно висісти: маленьку затоку, разів у три ширшу за мій човен. Берег був увесь скелястий, лише подекуди з-поміж каміння витикалися кущики тра­ви та якісь запашні рослини. Я забрав з човна свій мізер­ний запас харчів і трохи підживився, після чого заховав рештки їжі в одній 3 печер, яких тут було безліч, і заходився збирати по скелях яйця та сухі водорості й траву, щоб ранком розпалити багаття і спекти яйця (я мав при собі кресало й запалювальне скло). Ніч я пролежав у печері, де перед тим поскладав свої запаси. За постіль мені пра­вили ті самі водорості й трава, що їх я назбирав на багаття. Спав я дуже мало, бо душевний неспокій брав гору над уто­мою і змушував мене пильнувати. Я думав про неможли­вість зберегти життя в такій безлюдній місцевості і про жа­люгідну смерть, яка мені судилася. З туги та безнадії-я не мав навіть сил підвестися і виліз із печери тільки тоді, як був уже білий день. Я став блукати поміж скель; небо сяяло блакиттю, а сонце було таке гаряче, що доводилось одвертати від нього обличчя. Раптом навколо потемнішало, але зовсім не так, як буває .тоді, коли набіжить хмара. Обернувшись назад, я побачив між собою і сонцем якесь величезне не­прозоре тіло, що посувалося в напрямку острова. Воно було, як мені здалося, на височині близько двох миль і застувало сонце протягом шести чи семи хвилин, але я не помітив, щоб у повітрі похолоднішало чи небо потемнішало більше, ніж тоді, коли б я стояв у затінку під горою. Коли тіло набли­зилось до мене, то виявилося, що воно тверде і має рівне, пласке дно, яке дуже блищало, відбиваючи поверхню моря. Я стояв на узгір’ї ярдів за двісті від берега й бачив, як це тромаддя знижувалося майже прямовисно за якусь англій-
т
ську милю від мене. Я дістав з кишені свою підзорну тру­бу і зміг побачити багато людей, що сновигали по його спади­стих на вигляд боках; але що вони там робили, розібрати я не міг.
Природна любов до життя викликала в мене приплив радощів, і я ладен уже був надіятись, що ця пригода до­поможе мені так або інак визволитися з цього безлюдного місця та з безпорадного становища, в якому я опинився. Але читач навряд чи зможе собі уявити той подив, який я відчув, коли побачив у "повітрі острів, заселений людьми, що з своєї волі могли (так мені здавалося) підіймати й спус­кати його або примушувати посуватись уперед. Проте я не мав тоді охоти вдаватися в філософію з приводу цього явища, мене куди більше цікавило питання, яку путь вибере острів, бо на той час він нібито спинився. Та незабаром острів пі­дійшов ще ближче, і я міг уже вгледіти по його боках кілька ярусів галерей та ряди сходів, які через певні проміжки сполучали їх між собою. На нижній галереї сиділи люди з довгими вудками в руках, а коло них стояли інші, дивля: чись, як ті рибалять. Я почав вимахувати ковпаком (мій капелюх давно вже зносився) та носовою хусткою, а коли острів присунувся ще ближче, став гукати, скільки виста­чало голосу. Пильно Придивившись, я побачив, що на най­ближчому до мене боці острова збирається натовп. Всі показували один одному пальцями на мене, і я зрозумів, що вони мене помітили, хоч на вигуки мої не озивались. Потім я спостеріг, як п’ять або шість чоловік побігли схо­дами і зникли у горішній частині острова. Я цілком ре­зонно вирішив, що їх послано сповістити про мою появу якусь поважну особу й дістати від неї належні розпоря­дження.
Натовп більшав, і менш ніж за півгодини острів зрушив з місця й посунувся вище, так що між нижньою галереєю та узгір’ям, де я стояв, залишалося яких-небудь сто ярдів. Тоді я прибрав найблагальнішої пози і надзвичайно при­ниженим тоном заговорив до остров’ян, але не дістав ніякої відповіді. Найближче до мене, майже просто над моєю го­ловою, стояли, як я здогадався з їхнього вбрання, вельми поважні особи. Вони про щось серйозно радились, часто поглядаючи на мене. Нарешті, один з них крикнув кілька слів чистою, милозвучною і співучою мовою, що скидалася на італійську. Бажаючи догодити йому бодай приємними для його слуху звуками, я й собі відповів по-італійському.
167
О—
Хоч ми й не зрозуміли один одного, але мій вигляд досить виразно свідчив про моє жалюгідне становище.
Мені знаками звеліли спуститися з скелі й підійти до берега, що я й зробив. Тоді летючий острів піднявся ще трохи й став своїм краєм саме наді мною. З нижньої галереї спустили ланцюги з прикріпленою до них дошкою, я сів на неї, і мене ту ж мить підняли з допомогою блоків.
РОЗДІЛ II
Опис характеру та звичаїв лйпутян. Розповідь про їхню науку. Про короля та його двір. Як прийняли там автора.
Страхи й тривоги тубільців. Про жінок.
Ступивши на острів, я опинився серед великого натовпу. В перших рядах стояли, як виднот люди вищого стану. Всі вони з цікавістю й подивом розглядали^ мене, і я платив їм тою ж монетою, бо ніколи ще не бачив людей, які так вра­жали б своєю чудною поставою, одягом та виразом облич. Голови в них були нахилені на правий або на лівий бік; одне око дивилося всередину, а друге — просто догори, в зеніт. їхнє верхнє вбрання було прикрашене фігурами сон­ця, місяця, зірок, а також зображеннями скрипок, флейт, арф, сурм, гітар та багатьох інших музичних інструментів, незнаних у нас в Європі. Я помітив багатьох людей, одяг­нутих як слуги, що тримали в руках коротенькі палички з прив’язаним на кінці, неначе ціп на Ціпилні, надутим пу­хирем. У кожному пухирі, я%*цені сказали потім, був су­хий горох або дрібні камінчики. Цими пухирями вони від часу до часу били по губах і по вухах своїх сусідів, але я тоді ніяк не міг збагнути, навіщо те робилося. Виявилося, що мозок цих людей так захоплюють глибокі думки, що вони не можуть ні говорити самі, ні слухати інших і при­вернути їхню увагу можна тільки тоді, як доторкнутися до їхніх органів слуху та мови. Через те заможні люди завжди тримають у своїй госіїоді спеціального ляскача (по-тамтещньому — клайменоля) й ніколи не виходять без нього на прогулянку чи в гості. Обов’язки цього слуги полягають у тому, щоб, коли зійдуться двоє чи більше осіб, злегка ляскати пухирем по роті того, хто має говорити, і по правому вуху того чи тих, до кого звертаються. Ляскач супроводжує свого хазяїна під час прогуляно# і в разі по-
168
треби торкаОТьсй пузирем його очей, бо той звичайно так заг либлюєтйф в думки, що йому загрожує видима небезпека впасти в якесь провалля чи вдаритись головою об стовп, а на вулиці — або*Збити кого-небудь з ніг, або ж самому опи* нитися в канаві.
Я вважав за потрібне подати читачеві ці пояснення, бо інакше він так само, як і я, не зрозумів би поведінки моїх проводирів під час нашого переходу до верху острова і да­лі —• до королівського палацу. Поки ми йшли, вони раз у раз; забували, що їм треба робити, і залишали мене самого; тоді ляскачі повертали їх до пам’яті. їх, здається, не вра­жали ні мої незвичні одіж та зовнішність, ні крики простого люду, що не був такий заглиблений у дурга.
Нарешті ми дісталися до палацу й увійшли до парадної зали, де на троні сидів король, оточений з обох боків своїми найвищими вельможами. Перед троном стояв великий стіл, весь заставлений глобусами, моделями небесних тіл та різ­ним математичним приладдям. Його величність не звернув на нас ніякої уваги, хоч наша поява викликала чималий шум, бо позбігалися всі придворні. Він саме заглибився в якусь проблему, і ми чекали щонайменше з годину, поки він розв’язав її; Обабіч трону стояли два молоденькі пажі з пухирями в руках. Побачивши, що король звільнився, один з них легенько торкнувся пухирем його рота, а другий — правого вуха, після чого його величність здивовано озир­нувся, неначе раптом прокинувся, і, помітивши мене та моїх проводирів, очевидно, пригадав, що йому вже гово­рили про мене. Він промови^ кілька слів, і інший паж за­раз же ляснув мене по прав му вуху,але я на мигах пояс­нив, що не потребую цього. Як виявилося згодом, така моя поведінка спричинилась до того, що його величність і весь двір дуже низько оцінили мої розумові здібності. Король, як я міг догадатися, ставив різні запитання, і я відповідав на них усіма мовами, які знав. Побачивши, що нам не поро­зумітися, король (що перевершував гостинністю до чужин­ців усіх своїх попередників) звелів надати мені окремий покій у палаці й приставити до мене двох слуг. Мені при­несли обід, і четверо вельмож, яких я бачив коло особи його величності, зробили мені честь пообідати разом зі мною. Обід складався з двох змін, по три страви в кожній. На пер­шу зміну нам дали бараняче стегно у формі рівнобічного трикутника, ромбоїдний кусок яловичини та пудинг у формі циклоїда. В другій зміні були дві качки, зготовані у вигляді
169
скрипок, сосиски й ковбаси, що скидалися на флейти та гобої, і теляча грудинка, що була за формою точнісінько як арфа. Хліб слуги різали у формі конусів, циліндрів, па­ралелограмів та інших геометричних фігур.
За обідом я дозволяв собі питатися про назви різних речей тамтешньою мовою, і ці поважні особи з допомогою своїх ляскачів охоче задовольняли мою цікавість, бо їм, видима річ, самим не терпілося швидше навчити мене своєї мови, щоб я краще оцінив їхні надзвичайні здібності. Не­забаром я міг уже попросити подати мені і хліба, і води, і всього, чого хотів.
По обіді мої високі гості пішли, а до мене з наказу ко­роля завітала нова особа в супроводі ляскача.Цей добродій приніс із собою пера, чорнило, папір та три-чотири книжки і знаками дав мені зрозуміти, що його прислано навчати мене їхньої мови. Ми просиділи чотири години, протягом яких я написав багато слів з поясненнями проти кожного і сяк- так вивчив кілька коротеньких фраз. Мій навчитель нака­зував слузі давати йому той або той предмет,повертатися, вклонятися, сідати, вставати, ходити тощо, а я записував усі ці слова. В одній з книжок він показав мені малюнки сонця, місяця, зірок, знаків зодіака, тропіків та полярних кіл, а також назви багатьох плоских фігур та об’ємних тіл. Далі він назвав і описав усі музичні інструменти, по­знайомивши мене і з відповідними термінами щодо гри на кожному з них. Коли він пішов, я переписав за абеткою усі слова з поясненнями. Таким способом, завдяки моїй незрадливій пам’яті, /я за кілька днів трбхи навчився їхньої мови.
Слово Лапута я перекладаю як летючий або плавучий острів, проте походження його мені-так і не пощастило до­шукатись. Слово лап стародавньою, невживаною тепер мо­вою означає високий, а унту — правитель. Злиття цих слів і дало, як вважають тубільці, Лапута т— перекручене Ла­гіднілу. Щодо мене, то я не можу погодитися з таким слово­творенням, бо воно здається мені трохи штучним, і дозво­лив собі висунути перед тамтешніми вченими іншу теорію. Я виводжу слово Лапута з лап аутед. Лап означає, власне кажучи, відбиток сонячного проміння на поверхні моря, а аутед — крило. А втім, я не буду настоювати на цьому і залишаю питання на розсуд безстороннього читача *.
Особи, які з доручення короля піклувалися мною, помі­тили, що моє вбрання має злиденний вигляд, і другого ж
170
ранку прикликали кравця, щоб він зняв з мене мірку- Майстер виконав це зовсім не так, як роблять у нас в Євро­пі. Вимірявши мій зріст квадрантом, він за допомогою лі­нійки та циркуля обчислив розміри та обводи всього мого тіла, записав їх на папері і через шість днів приніс готовий костюм.'Він був зроблений дуже погано і зовсім не пасував мені, бо кравець помилився на одну цифру в своїх розра­хунках, але я заспокоював себе тим, що такі випадки трап­ляються часто і на них не варто звертати уваги *.
Під час мимовільного'ув’язнення через брак одежі та недугу, яка затримала мене ще на кілька,дЬів, я дуже по­ширив свій словник і, з’явившись перший же раз при дворі, міг розуміти багато чого з того, що казав король, а також відповідати на деякі його запитання. З наказу його велич­ності острів спрямували на північний схід, до Лагадо, зем­ної столиці королівства, до якої було щось із дев’яносто ліг. Наша подорож туди тривала чотири з половиною дні, причому я зовсім не відчував поступального руху острова в повітрі. На другий день, близько одинадцятої години ран­ку, король разом з придворними вельможами та урядов­цями, наготувавши всі свої музичні інструменти, влашту­вали концерт і протягом трьох годин безупинно грали на них, зовсім оглушивши мене. Я не міг збагнути, до чого ці вправи, аж поки мені не пояснив мій учитель. Він сказав, що вуха остров’ян призвичаєні до музики небесних сфер, яку можна чути в певні періоди, і тепер, мовляв, кожен придворний саме готується взяти участь у цьому концерті На тому інструменті, на якому він найкраще грає.
По дорозі до столиці його величність наказував зупиня­ти острів над деякими містами та селами, щоб його підданці могли подати йому свої прохання. Для цього з острова спускали шворочки з важками на кінці. Прохачі прив’я­зували до них свої петиції, і ті зараз же здіймалися вгору, наче клаптики паперу, що їх школярі чіпляють на нитку, пускаючи змія. Іноді знизу передавали вино та харчі, і лапутяни підіймали їх до себе на блоках.
Мої математичні знанна стали мені у великій пригоді при засвоєнні тамтешньої фразеології, в значній мірі побу­дованої на математиці та на музиці, що з нею я також був досить обізнаний. Всі їхні ідеї пов’язані з лініями та фігура­ми. Бажаючи, наприклад, змалювати красу жінки чи якоїсь тварини, вони вдаються до ромбів, кіл, паралелограмів, еліпсів та інших геометричних термінів або ж до порівнянь,
запозичених з музичного лексикону, що їх не варто тут на­водити. В королівській кухні я бачив найрізноманіт­ніші математичні прилади та музичні інструменти, форму яких кухарі наслідують, готуючи страви до столу його ве­личності.
Лапутянські житла збудовані надзвичайно погано: стіни викривлені, ніде в помешканнях немає прямрго кута. Всі ці недоладності пояснюються зневагою лапутян до практич­ної геометрії, якою вони гребують, як вульгарним механіч-. ним знанням. А хитромудрі вказівки, що їх вони дають своїм будівельникам, неприступні для їхнього розуму "і завжди спричиняються лише до помилок. Хоч як уміло поводяться вони на папері з лінійкою, олівцем та циркулем, але в повсякденному житті я ніколи не бачив людей нез­грабніших, вайлуватіших і таких нетямущих у всьому, що не стосується математики або музики. Міркують лапутяни дуже погано, зате сперечаються з великим запалом, за ви­нятком хіба що тих випадків* коли вони мають рацію; але такі випадки бувають рідко. Мрії, фантазії та вигадливість їм невідомі зовсім, і в лапутянській мові немає навіть слів для таких понять. Весь обсяг їхніх думок і інтересів обме­жується двома зазначеними науками.
Більшість лапутян, а надто ті, що причетні до астроно­мії, з великою довірою ставляться до астрологічних віщу­вань, хоч і соромляться визнати це прилюдно. Але найчуд- нішою і найбезглуздішою здавалася мені їхня пристрасть до політики, в якій вони надзвичайно кохаються, постійно обмінюючись різними новинами, дискутуючи в питаннях державного характеру і палко обговорюючи найдрібніїііі партійні суперечності. Правда, такий самий нахил я спо­стерігав і в більшості моїх знайомих європейських матема­тиків, хоч ніколи не міг знайти нічого спільного між цими двома галузями науки; хіба що тільки ці люди гадають, ніби керувати світом не важче, ніж обертати глобус, бо в най­більшому колі стільки ж градусів, як і в найменшому. А втім, я думаю, що ця характерна для математиків риса походить від загальнолюдської властивості втручатися саме туди і цікавитись саме тим, до чого ми найменше підготовані вченням та природою.
Лапутяни завжди тривожаться й не мають ані хвилини спокою, але їхні страхи викликані причинами, які майже не впливають на інших смертних. Вони бояться змін, що відбуваються в тілах небесних: приміром, того, Що земля,
172
постійно зближуючись з сонцем, колись мусить бути по­глинена або знищена ним; що поверхня сонця поступово вкриватиметься попелом і перестане давати світло; що земля, уникнувши нещодавно зіткнення з хвостом останньої* ко­мети, який неминуче спопелив би її, може бути знищена наступною кометою, що з’явиться, як вони вирахували, через тридцять один рік. Коли ця комета, перебуваючи % перигелії, наблизиться до сонця на певну відстань (а їхні розрахунки дають підстави до такого побоювання), то вона дістане від нього в десять тисяч разів більше тепла, ніж у розпеченому до червоного залізі; відтак, оддаляючись від сонця, вона понесе з собою і свій вогненний хвіст у мільйон чотирнадцять миль завдовжки* а земля, проходячи крізь той хвіст, буде за сто тисяч миль від ядра або головного тіла комети і мусить зайнятись і спопелйтися. Бояться вони й того, що сонце, випромінюючи щодня своє тепло й нічим не Поповнюючи його, має кінець кінцем зовсім згоріти й зник­нути, а це спричиниться до загибелі землі та всіх планет, які дістають від нього світло.
Завжди стривожені страхом перед цими та подібними до них неминучими небезпеками, вони не можуть ні спокійно спати, ні Втішатися звичайними благами та радощами жит­тя. Стрінувшись ранком із знайомим,,кожен з них насампе­ред питає, в якому стані сонце і який вигляД воно мало під час заходу та сходу, а також чи є надія, що земля не зіткнеться з кометою, яка наближається. Вони розмовляють про всі ці речі з таким захопленням, з яким наші хлопчаки слухають різні страхіття про духів та домовиків, і, жадібно всотавши їх, бояться лягати спати.
Жінки на Лапуті мають надзвичайно жваву вдачу. Вони зневажають своїх чоловіків і страшенно люблять чужинців, яких на острові завжди буває чимало: вони з’являються до двору з континенту як посланці різних міст та громад або в своїх приватних справах. Але остров’яни вважають жите­лів континенту за нижчих від .ребе, бо ті не здатні до спо­глядання. Самб з-поміж них острівні дами вибирають собі коханців; погано тільки те, що поводяться вони занадто вільно і пОчувають себе цілком безпечно, бо їхні чоловіки так заглиблюються в свої міркування, що коханці можуть дозволити собі в їхній присутності будь-які любощі — аби тільки перед чоловіком був папір та математичне приладдя і поруч нього не стояв ляскач.
Дружини та доньки лапутян скаржаться на своє від­
173
людне життя на острові, хоч, по-моему, це найкраще місце в світі; живуть вони там у достатку та розкошах і роблять, що хочуть, а все ж їх завжди приваблює світ і столичні вті* хи. Проте спускатись у Лагадо їм можна тільки з особли­вого дозволу короля, а дістати його не легко, бо тамтешні вельможі з власного досвіду знають, як важко умовити жінку повернутися звідти. Мені розповідали, як одна вель­ми поважна придворна дама, дружина прем’єр-міністра, першого багатія в королівстві, чоловіка дуже гарного з виду і страшенно в неї закоханого, мати кількох дітей, по­кинула його найрозкішніший на острові палац і, послав­шись на недугу, спустилася до Лагадо, де й ховалася кілька місяців, поки король не видав наказ розшукати > її. Даму' знайшли в убогому шинку, вдягнуту в лахміття, бо вбрання своє вона заставила, щоб утримувати старого, потворного лакея, який щодня бив ЇЇ і рід якого її взяли майже сило­міць. І хоч удома чоловік зустрів її надзвичайно привітно й не докорив їй і словом, вона незабаром знову втекла до того ж таки коханця, забравши з собою всі фамільні кош­товності, і відтоді про неї нічого не чули.
Читач, напевне, скаже, що така історія могла трапитися швидше в Англії чи в Європі, аніж у такій далекій країні. Але я прошу взяти на увагу, що примхи жіноцтва не обме­жені ні кліматом, нг нацією і насправді далеко одноманіт­ніші, ніж це може зда'тися.
Через якийсь місяць я так опанував тамтешню мову, що міг вільно відповідати мало не на всі запитання короля, ко­ли мав честь бувати в нього. Його величність анітрохи не цікавили ні наші закони, ні урядування, ні історія, ні ре­лігія, ні звичаї країв, де я був, і він обмежував свої запи­тання самим станом математики, та й то слухав мене з ве­ликою зневагою та байдужістю, дарма що з обох боків його завжди стояло два ляскачі, які раз у раз збуджували його увагу своїми пухирями.
РОЗДІЛ III
Явище, яке пояснюється за допомогою сучасної філософії та астрономії. Великий розвиток астрономічних знань у лапу­тян. Королівський метод придушувати повстання.
Я попросив його величність дозволити мені оглянути дивовижі на острові, і він ласкаво дав свою згоду на це,
174
звелівши моєму вчителеві супроводжувати мене. Найбіль­ше хотів я дізнатись, якими природними чи штучними при­чинами пояснюються різноманітні рухи острова, про що тепер розповім і читачеві з філософського погляду.
Летючий, або плавучий, острів має форму правильного кола діаметром у сім тисяч вісімсот тридцять сім ярдів, або близько чотирьох з половиною миль, і, отже, його поверхня становить десять тисяч акрів. Завтовшки він має триста яр­дів. Дно, або ері дня поверхня, що її видно тільки тоді, як дивитися знизу, являє собою алмазну пластину ярдів з двісті завтовшки. На ній у звичайному порядку лежать різні породи мінералів, укриті зверху шаром родючого грунту на десять-дванадцять футів завглибшки .• Горішня поверхня острова нахилена від Обводу до середини, і тому роса та дощова вода, що падає на острів, пройшовши рів­чаками, стікає в чотири великі водозбори. Кожен з них має близько півмилі в обводі і лежить на двісті ярдів від центра острова. Вода у водозборах вдень випаровується проти сонця, і тому переповнені вони не бувають. До того ж, Король з власної волі може підняти острів над хмари, де немає випарів, і таким способом уникнути дощу чи роси, бо навіть найвищі хмари, як кажуть усі натуралісти, не можуть зніматися більш як на дві милі над землею; у тій країні принаймні таких випадків ніколи не було.
В самому центрі острова є провалля діаметром ярдів у п’ятдесят, крізь яке астрономи сходять у велику печеру, що має форму купола і зветься Фландона Ганьоль (Печера аст­рономів). Лежить^ вона на сто ярдів під горішньою поверх­нею алмазу. У цій печері завпеди горить двадцять ламп, і їхнє світло, відбиваючись од алмазних стін, заливає все навкруги. У печері повно-повнісінько найрізноманітніших секстантів, квадрантів, телескопів, астролябій та іншого астрономічного приладдя, але головне диво, від якого за­лежить доля цілого острова,— то величезного розміру маг­ніт у формі ткацького човника. Він має шість ярдів зав­довжки і принаймні три ярди завтовшки в найгрубшому місці. Цей магніт тримається на міцній алмазній осі, яка проходить крізь його середину, і встановлений так точно, що повертається від найлегшого дотику руки. Його вміщено в порожній алмазний циліндр на чотири фути заввишки, стільки ж завтовшки та на дванадцять ярдів у діаметрі, що стоїть горизонтально на восьми алмазних ніжках, кожна в шість ярдів заввишки. В середині внутрішньої поверхні
175
циліндра є дві заглибини на дванадцять дюймів, вякі встром­лено кінці осі і в яких вона, коли треба, обертається.
Ніяка сила не може зсунути магніт з місця, бо циліндр та ніжки становлять едине ціле з алмазом, що е спідньою частиною острова.
За допомогою магніта острів і рухається то вгору, то' вниз або пересувається в одній площині, бо щодо частини
 
землі, підвладної монархові Лапута, магніт з одного кінця має відштовхну силу, а з другого — притягальну. Поста­вивши магніт сторч, притягальним полюсом до землі, ла­путяни знижують острів, а коли повернуть донизу від- штовхний полюс, то острів підіймається просто вгору. Коли магніт поставити навскоси, острів рухатиметься так само навскіс, бо сили магніта завжди діють по лініях, рів­нобіжних ЙОГО напрямові; -	,*
Саме цей навскісний рух пересував острів з одної час­тини володінь монарха до іншої. Щоб зрозуміти спосіб його руху,, припустімо, що АВ — це лінія, яка проходить через королівство Белнібарбі, лінія ссі — магніт, де А — відштовхний полюс, а с — притягальний; і що острів, пере­буває над пунктом С. Коли магніт стоїть у напрямку ссі і його відїнтовхний полюс повернено вниз, тоді острів піде навскіс угору в напрямі до О. Коли він дійде І), повернімо магніт навколо осі так, щоб його притягальний полюс обер­нувся до Е,— тоді й острів піде навскіс в напряійі до Е.
176
Коли знову повернути магніт і поставити його в напрямку ЕР, відштовхним полюсом донизу, то острів піде навскіс, угору в напрямі до Р, звідки, повернувши притягальний полюс до О, острів можна перевести до О і від О до Н, по­вернувши магніт так, щоб його відштовхний полюс дивився просто §нйз. Отже, міняючи, коли треба, напрямок магні­та, можна змусити острів то підніматись, то знижуватись у навскісному напрямі, і таким чергуванням руху вгору, та вниз (при невеликому нахилі, магніта) острів пересуває­ться від одної частини держави до іншої.
Треба тільки зауважити, що острів не може виходити за межі своєї держави або підніматись вище як на чотири милі. Тамтешні астрономи (які написали,великі наукові трактати про свій магніт) пояснюють це тим, що магнітне тяжіння Діє Лише на відстані Чотирьох миль і що мінералу, який впливає на магніт Лапутй з надр землі та з моря, на відстані шести ліг од берега, немає ні в якому іншому місці земної кулі, крім володінь його величності. Користуючись перевагами такого вигідного становища, король легко може підкорити будь-яку країну, що лежить у полі притягання його магніта.	 _
Автор повертається до Мслдокаои і звідти відпливає ко­раблем до королівства Лагнег. Авпїора заарештовано й при­ставлено до двору. Як його там прийняли. Велика ласка короля до своїх підданців.
Настав день від’їзду, і я, попрощавшись з його висо­кістю правителем Глабдабдрібу, вернувся з моїми супут­никами до Мелдонади, де ще два тижні чекав корабля, що мав відплисти до Лагнегу. Обидва добродії та ще кілька осіб великодушно наділили мене харчами на дорогу й при­йшли проводжати на пристань. Подорож тривала місяць. Одного разу нас захопив лютий шторм, і ми змушені були повернути на захід, щоб потрапити в смугу пасатних вітрів, яка сягає тут шістдесяти ліг. 21 квітня 1708 року ми ввійш­ли в гирло річки Клюмегніг, що становить собою морський порт на південно-східному краї Лагнегу. Ми кинули якір на відстані одної ліги від міста і умовним сигналдм викли­кали лоцмана. Менш ніж за півгодини два лоцмани були
203
вже на кораблі і провели нас серед дуже небезпечних мі- лин та рифів до великої бухти, де на віддалі одного кабельто­ва від міського муру вільно міг би розміститися цілий флот.
Деякі з матросів, чи то з необачності, чи то із лихим наміром, розповіли лоцманам, що я чужинець і відомий мандрівник, а ті, в свою чергу, повідомили про це митника, який узяв мене на допит, тільки-но я зійшов на берег. Го­ворив він до мене мовою Белнібарбі, що її завдяки торго­вельним зносинам знають там усі, а особливо моряки й митні урядовці. Я стисло розповів про деякі свої пригоди, намагаючись говорити якомога переконливіше й доладніше, але визнав за потрібне приховати, звідки я родом, і назвався голландцем, бо мав намір їхати до Японії, а туди, як я чув, із європейців пускали тільки голландців *. Далі я сказав, що зазнав корабельної аварії коло берегів Белнібарбі, був викинутий на скелю і взятий на Лапуту, або Летючий острів (про який він не раз чув), а тепер пробираюся до Японії, сподіваючись при нагоді виїхати звідти на батьківщину. Митник 'сказав, що мусить заарештувати мене й запитати вказівок від двору, куди він негайно напише і сподівається мати відпомдь через два тижні. Мені дали непогану кім­нату, і хоч коло дверей її стояв вартовий, але я міг користу­ватися великим садом. Поводилися зі мною цілком пристой­но і годували весь час коштом корони. Мене часто навіду­вали різні люди, здебільшого з цікавості, бо пішов поголос, що я прибув з дуже далеких країн, про які вони нічого не знали.
За перекладача я найняв одного юнака, що приїхав тим самим кораблем; він був родом з Лагнегу, але, проживши кілька років у Мелдонаді, досконало знав обидві мови. З його допомогою я міг розмовляти » моїми гостями, але розмова наша складалася тільки з їхніх запитань та моїх відповідей.
Лист від двору прийшов саме тоді, як його чекали. У ньому був наказ приставити мене з моїм почтом, під охо­роною десяти кіннотників, до Трелдрегдаба, або Трілдрог- дріба (це слово, скільки пам’ятаю, вимовляють там двома способами). Весь мій почет складався з отого бідного юнака перекладача, і на моє уклінне прохання нам дали кожному по верховому мулові. За півдня перед нашим від’їздом послано було гінця повідомити короля про моє наближення й просити його величність призначити день і годину, коли б я міг з його ласкавого дозволу вилизати порох перед його 
206
троном. Такий там при дворі стиль, і я переконався, що це не самі слова, бо через два дні по прибутті сам змушений був плазувати на животі до королівського трону, вили­зуючи дорогою підлогу. Щоправда, для мене, як для чу­жинця, підлогу заздалегідь помили і пороху на ній було мало. Але це вважають там за особливу ласку і виявляють її лише до найвельможніших осіб, які просять аудієнції. Навіть більше — коли король приймає особу, яка має дужих ворогів при дворі, то для неї підлогу навмисне вкри­вають порохом. Мені особисто довелося бачити одного вельможу, якому набилося в рот стільки пилюги, що, приплазувавши на належну відстань до трону; він не міг вимовити ‘ані слова. Становище й справді безпорадне, бо тому, хто плюне або утре рота в присутності його велич­ності, загрожує смертна кара. Є тут ще один звичай, якого я аж ніяк не можу похвалити. Бажаючи заподіяти кому- небудь із своїх вельмож легку і спокійну смерть, король наказує посипати підлогу отруйним коричневим порошком; полизавши його, людина протягом двадцяти чотирьох годин неминуче мусить умерти. Втім, треба визнати милосердя цього монарха та його піклування про своїх підданців, гідні всілякого наслідування з боку європейських монархів: він видав суворий наказ після кожної такої екзекуції ре­тельно мити підлогу перед троном, і слуги, які не вико­нують цього наказу, ризикують накликати на себе гнів його величності. Я на власні вуха чув, як він звелів відбатожити пажа, що знехтував своїм обов’язком і не доглянув за мит­тям підлоги, внаслідок чого під час аудієнції отруївся один молодий вельможа, який подавав великі надії, хоч король на той час і на думці не мав його страчувати. Правда, цей добросердий монарх ласкаво звільнив бідолаху-пажа від батогів, коли той пообіцяв, що надалі не робитиме так без особливого на те наказу.
Але повернімося до моєї аудієнції. Проплазувавши до трону, я за чотири ярди від нього став навколішки і, сім разів стукнувши лобом у підлогу, вимовив слова, що їх мене навчили за день перед тим: Ікплінг глофтроб скватсе- рам бльоп млешнелт цвін тнодбалкаф сліофед гердлаб еіит. Ця фраза, встановлена місцевим законом для всіх, кого приймає король, означає: Нехай ваша небесна величність переживе сонце на одинадцять з половиною місяців. Король щось відповів, а я, не зрозумівши його відповіді, сказав йому так, як мене вчили: Флафт дрін єлерік двалдом пре­
207
стред мірпаш, тобто: Мій язик у роті мого друга; Це мало означати, що я прошу дозволу ввести до зали мого перекла­дача. Привели згаданого юнака, і з допомогою його я від­повідав на запитання1, які понад годину ставив мені його величність. Я говорив мовою белнібарбі, а юнак перекладав мої слова лагнезькою мовою.
Я дуже сподобався королю, і він звелів своєму бліфмарк- лабові, або першому камергерові, виділити мені та моєму перекладачеві помешкання в палаці, годувати з його столу і дати великий гамай золота для моїх особистих витрат.
Я прожив у цій країні три місяці, корячись тільки ба­жанню’його величності, що вшанував мене'високими ми- лостями і робив дуже почесні пропозиції. Але я вважав за розумніше й справедливіше прожити решту моїх днів з дружиною та дітьми.
РОЗДІЛ X
Похвала лагнежцям. Докладний опцс стрелдбрегів та чис­ленні розмови автора на цю тему з деякими видатними
особами.
Лагнежці — люди дуже ввічливі та великодушні. Прав­да, як і всі східні народи, вони до деякої міри гордовиті, але з чужинцями, особливо з тими, до яких прихильно Став­ляться при дворі, поводяться надзвичайно чемно. Я мав багато знайомих серед вельможного товариства і з допомо­гою перекладача, що скрізь мене супроводив, вів з нйми досить приємні розмови.
Одного дня в такій благородній компанігя зустрівся з вельможею, який спитав мене, чи бачив я коли-небудь їхніх стрелдбрегів, або невмирущих людей. Я сказав, що ні, і просив пояснити, як розуміти таку назву в застосуванні ' до смертних істот. Він відповів, що іноді, хоч і дуже рідко, в тій чи тій сім’ї народжується дитина з круглою червоною плямою на лобі, якраз над лівою бровою, і це безперечна ознака, що така дитина ніколи не помре. При народженні пляма буває завбільшки така, як срібний трипенсовик, але з часом вона росте й змінює свій колір. У дванадцять літ вона стає зеленою і залишається такою до двадцяти п’яти років, а тоді набуває темно-синього кольору. У сорока­п’ятилітніх пляма досягає вже розмірів англійського ши-
208
лінга і стає чорною, як вугілля, але відтоді з нею не буває вже ніяких змін. Такі діти, за словами мого співрозмовника, народжуються дуже рідко, і навряд чи в усьому королівстві набереться більш ніж тисяча стрелдбрегів обох статей. Чо­ловік із п’ятдесят їх живе в столиці, і між ними є.одна дів­чинка, що народилася три роки тому. Стрелдбреги не є властивістю якихось певних сімей, і народжуються вони тільки випадково; навіть їхні діти — звичайні смертні, як і решта населення.
Мушу признатися, що ця розповідь просто захопила мене. А що той вельможа розумів мову белнібарбі, якою я добре володів, то я не втримався, щоб не висловити свої почуття, але зробив це, мабуть, занадто палко.: У захваті я вигукнув: «Що то за щасЛивий народ, де перша-лІпша ди­тина мо&е народитися невмирущою! Що то за щасливі люди, які завжди бачать перед собою живі зразки давніх чеснот і мають учителів, здатних навчати їх мудрості ми­нулих поколінь! Але незрівнянно щасливіші, найщасливіші серед щасливих, оті пречудові стрелдбреги! Позбавлені за­гального лиха природи людської, вони мають змогу вільно мислити, бо мозок їхній не обтяжений безнастанним жахом перед смертю.
Я висловив пбдив з того, що ніколи не бачив при дворі цих видатних осіб (адже чорна пляма на лобі — це така помітна ознака, яка не могла не впасти мені в око), і не міг зрозуміти, чому його величність, такий розумний мо­нарх, не користується послугами цих неоціненних мудрих радників. Хіба що, подумав я, доброчесність цих шановних мудреців надто сувора для розбещених придворних звичаїв. Справді-бо, всі ми знаємо з досвіду, як легковажна й за­розуміла молодь нехтує тверезими приписами старших. В усякому разі, я вирішив, що при першій же нагоді пого­ворю в цій справі з його величністю, якщо він і надалі лас­каво допускатиме мене до своєї королівської особи, і з допо­могою перекладача одверто вискажу йому свою думку. Та . незалежно від того, пристане він на мою пораду чи ні, я тепер з глибокою подякою прийму його ласкаву, пропозицію за­лишитися жити в цій державі і присвячу своє життя роз­мовам з цими вищими істотами, якщо вони зводять при­йняти мене до свого товариства.
Добродій, до якого я звертався (бо він, як я вже казав, розумів мову белнібарбі), посміхнувся, як звичайно з жа­лем посміхаються до неуків, і, зауваживши, що буде радий
209
усякій нагоді затримати мене в їхній країні, попросив до­зволу переказати мої слова всьому товариству. Після того вони деякий час розмовляли поміж себе своєю мовою, з якої я не розібрав і складу, а з виразу їхніх облич не міг зрозу­міти, яке враження справили на них мої слова. По короткій мовчанці той-таки добродій сказав, що його та моїм друзям (саме так він зволив висловитись) вельми приємно було вислухати мої розумні зауваження з приводу великого щастя та переваг безсмертя і вони дуже хотіли б знати до­кладно, як би я сам улаштував своє життя, коли, б мені су­дилося народитися стрелдбрегом.
Я відповів, що на таку благодатну й приємну тему легко говорити красномовно, а надто мені, бо я часто тішив себе мріями про те, що б я робив, ставши королем, генералом чи знатним вельможею; що ж до даного предмета, то я не раз уявляв собі в усіх деталях своє життя, якби я. був без­смертний.
«Отож,— сказав я,— коли б мені пощастило народитися стрелдбрегом, то, ледве навчившись відрізняти життя від смерті й зрозумівши таким чином своє щастя, я, по-перше, всіма засобами намагався б розбагатіти і, ведучи ощадливе й помірне життя, мав би підстави сподіватися років через двісті стати найзаможнішою людиною в королівстві. По- друге, я з самого дитинства почав би вивчати всі науки та мистецтва і зрештою перевершив би всіх своєю вченістю.На­решті, я записував би кожну видатну подію в країні, без- сторонньо змальовував би риси характеру цілих поколінь королів та міністрів, додаючи до цього свої власні спосте­реження; я пильно слідкував би за змінами звичаїв, мови, одягу, їжі та розваг; усе це зробило б мене живою скарбни­цею знання та мудрості, і я став би за оракула для всього народу.
Після шістдесяти років я відкинув би геть думки про одруження, але жив би гостинно, хоча й так само ощадливо. На дозвіллі я наставляв би на праву путь молодих людей, які подають надії, і численними прикладами з своїх спога­дів, досвіду та спостережень переконував би їх, що добро­чесність корисна і в громадському, і в приватному житті. Та найпершими й постійними товаришами для мене були б мої невмирущі брати стрелдбреги, серед яких я вибрав би собі чоловік із дванадцять, починаючи від найстаріших і кінчаючи моїми ровесниками. Якби серед них були бідні, то я дав би їм пристойне помешкання в своїй господі і зав-
210
жди запрошував би декого з них до столу, не минаючи, проте, й найдостойніших смертних. З часом я звик би до їхньої смерті, і вона мало або й зовсім не смутила б мене, і я б милувався з їхніх потомків так само, як ми милуємося що­року новими тюльпанами та гвоздиками в нашому садку, не шкодуючи за тими, що пов’яли минулого року.
В цьому товаристві стрелдбрегів ми постійно обмінюва­лися б думками, спогадами та спостереженнями, нагрома­дженими протягом століть. Ми стежили б за тим, як роз­пуста дедалі більше проймає світі скрізь, де тільки можна, чинили б їй опір, напоумлюючи й застерігаючи людство. І, можливо, наші слова разом із могутнім впливом нашого при­кладу затримали б безупинне звиродніння людської нату­ри, що на нього споконвіку всі так справедливо нарікають.
До цього додайте ще приємність бачити різні перевороти в державах та імперіях і зміни у вищих та нижчих колах суспільства; спостерігати, як руйнуються стародавні міста, а з мізерних селищ постають столиці королівств, як славетні річки, поступово міліючи, обертаються на струмки, а океан відходить від одного берега і затоплює протилеж­ний; бути свідком відкриття багатьох невідомих країн та перетворення найкультурніших народів на варварів, а вар­варів — на цивілізованих людей. Можливо, я став би су­часником винаходу вічного руху чи універсальної медицини та багатьох інших великих звершень, завдяки яким наука дійшла б найвищого ступеня розвитку.
А які дивовижні відкриття зробили б ми в астрономії, маючи змогу протягом віків перевіряти всі наші прорі- кання й спостерігати рух комет, а також зміни в русі сон­ця, місяця та зірок!..»
Я довго ще говорив на багато інших тем, що їх підка­зувало мені природне бажання нескінченного життя та земного щастя. Коли я скінчив і зміст моїх слів було пере­кладено для всього товариства, знялася жвава балачка місцевою мовою, і час від часу на мене кидали глузливі погляди. Нарешті той добродій, що весь час був мені за пе­рекладача, сказав, що з доручення всіх має з’ясувати мені помилки, яких я допустився через властиве людям недо­умство, що до певної міри виправдує мене. Виявилося, що ті стрелдбреги — особливість лише їхньої країни, бо такої породи людей нема ні в Белнібарбі, ні в Японії, де він мав честь бути посланником його величності. Населення обох держав з великою недовірою ставилось до його роз-
211
повідей про стрелдбрегів, та й моє здивування, коли я впер­ше почув про них, свідчить про те, що для мене де була но­вина, яку я вважав за малоймовірну. Під час свого перебу­вання в обох згаданих королівствах він мав багато розмов на цю тему і спостеріг, що всі люди мріють про довге життя, вважаючи його за найбільше щаетя, і той, хто одною ногою стоїть уже в домовині, щосили чіпляється другою за землю. Найстаріші люди сподіваються прожити ще хоч один зай- вий день і вважають смфть за найстрашніше лихо, від якого .природа завждй Спонукає тікати. І, мовляв, тільки в них, на острові Лагнезі, жадоба життя не така гостра, бо приклад стрелдбрегів завжди у всіх перед очима.
Вигаданий мною план життя — нерозумний і нездійс­ненний, бо виходить він з припущення вічної молодості,- здоров’я та сили, а сподіватись на це не може й найхимер- ніша людина. Отже, суть не в тому, чи захоче хто зберегти вічну юність з притаманним їй здоров’ям і квітучим вигля­дом; а в тому, як прожити нескінченне життя в умовах при­родного старечого занепаду. І хоч, певне, мало хто хотів би стати безсмертним за таких жахливих умов, а проте в обох згаданих королівствах — і в Белнібарбі, і в Японії — мій співрозмовник помічав, що кожен намагається якомога віддалити смерть, хоч як пізно вона приходить, і він майже не чув, щоб люди помирали з охотою, за винятком хіба тих, кому вже несила терпітй пекучу журбу або тяжкі тілесні муки. Відтак вій спитав, чи не спостерігав і я подібного явища по тих краях, де мандрував, та на моїй власній бать­ківщині.
По цій передмові він докладно розповів мені про їхніх стрелдбрегів. Він сказав, що до тридцяти літ вони живуть звичайно так, як і всі смертні, але потім їх поволі обгортають сум і зажура, що дедалі зростають, аж поки їм не мине вісімдесят років. Про це йому казали самі стрелдбреги; що ж до сторонніх спостережень, то вони не дають змоги дійти певних висновків через малу кількість об’єктів, бо невмирущі народжуються не частіше як два чи три рази на століття. Досягнувши вісімдесяти років, що тут вважають за найвищу межу людського життя, вони набувають всіх недоумств та недуг, притаманних іншим старим людям, а до того ще й проймаються жахом перед страшною перспек­тивою безсмертя. Вони не тільки вперті, сварливі, зажер­ливі, похмурі, марнолюбні й надміру балакучі, але й не здатні до приятелювання і майже позбавлені природної
212
прихильності до інших людей, яка в них ніколи не поши­рюється далі як до їхніх онуків. Головні їхні пристрасті — заздрість і нездійсненні бажання, причому заздрять вони найбільше порокам молоді і смерті старих. Роздумуючи про перші, вони страждають од свідомості, що назавжди по­збавлені можливості зазнавати бажаних утіх, а коли бачать похорон, то починають скиглити й ремствувати, що інші йдуть до спокійного притулку, до якого їм ніколи не ді­статись. Вони пам’ятають лише те, що чули й бачили за­молоду або в середньому віці, та й то дуже погано, і, щоб дізнатися правду про якусь подію чи її подробиці, краще вдаватись до народних переказів, ніж до їхніх найясніших спогадів. Найменш нещасні серед них ті, що здитиніли і остаточно втратили пам’ять. їх більше жаліють і охочіше допомагають, бо їм бракує багатьох огидних прикмет, яких така сила в інших.
Якщо трапляється так, що стрелдбрег одружиться з подібною до нього невмирущою жінкою, то держава з своєї ласки розлучає подружжя, як тільки молодшому з них мине вісімдесят років. Закон вважає, що було б величезною несправедливістю подвоювати тягарем вічного шлюбу страж­дання тих, кого й так безневинно засуджено на нескінченне життя.
Коли стрелдбреги доходять вісімдесяти літ, то, згідно з законом, їх вважають за померлих, і їхні спадкоємці за­раз же одбирають спадщину, залишаючи їм тільки якусь дещицю на прожиток; що ж до бідних, то їх утримують гро­мадським коштом. Від того часу стрелдбрегів уважають не здатними до посад, пов’язаних з довірою чи з прибутка­ми; вони не мають права ні купувати, ні орендувати землю; їм не дозволено виступати за свідків ні в цивільних, ні в карних справах, ні навіть у тяжбах про межі земельних ділянок.
В дев’яносто років у стрелдбрегів випадають зуби і вила­зить волосся. Вони втрачають почуття смаку і хоч їдять та п’ють усе, що трапиться, але без будь-якого задоволення й апетиту. Хвороби, на які вони хворіли, залишаються при них, анітрохи не пригасаючи, але й не підсилюючись. Під час розмови вони забувають назви найзвичайніших речей і навіть імена своїх найближчих приятелів та родичів. Через це вони не можуть і читати, бо, дійшовши кінця ре­чення, не пам’ятають уже його початку, а отже, позбавлені єдиної приступної для них розваги.
213
Мова в цій країні з часом зазнає великих змін, і тому стрелдбреги одного віку не розуміють стрелдбрегів іншого віку. З тієї ж причини, проживши понад двісті років, вони втрачають змогу розмовляти з своїми смертними земляками (хіба що кількома загальновідомими словами) і приречені жити на своїй батьківщині як чужинці.
Оце, скільки я пам’ятаю, і все, що розказали мені про стрелдбрегів. Згодом я побачив їх на власні очі — п’ять чи шість чоловік різного віку, що їх приводили до мене мої друзі, причому наймолодший мав уже понад двісті років. їм сказали, що я великий мандрівник і бачив увесь світ, проте вони не поцікавились поставити мені жодного запитання, а тільки канючили сламскудаск, тобто подарунок на спомин, що було пристойним способом жебрати в обхід закону, який суворо забороняє це, бо стрелдбрегів утримує громада, хоч, правду сказати, вельми скупо..
Всі ненавидять і зневажають цих людей. Коли наро­джується стрелдбрег, у цьому вбачають лиху ознаку і за­писують такі випадки особливо ретельно, отже, в держав­них архівах завжди можна дізнатися про вік кожного з них, якщо йому не більше тисячі років, бо давніші записи не зберігають — їх, як видно, знищує чи то час, чи то на­родні заколоти. Але звичайний спосіб установити вік стрелдбрега — це спитати його про королів або видатних осіб, імена яких зберегла його пам’ять, а тоді зазирнути в історію, бо останній монарх, про якого він ще пам’ятає, безперечно, почав царювати перед тим, як стрелдбрегові вийшло вісімдесят років.
Я ніколи не бачив злиденніших істот, ніж ці люди, при­чому жінки були ще огидніші за чоловіків. Крім звичайної бридкості, властивої похилому вікові, вони з часом набу­вають такого потворного вигляду, що й описати його не можна, і я без труднощів вирізнив найстарішу з-поміж шести жінок, хоч різниця між ними була не більше ста-двох- сот років.
Читач легко повірить, що після всього того, що я почув і побачив, моя жадоба безсмертя помітно зменшилась. Мені дуже соромно було за принадні фантазії моєї уяви, і я поду­мав, що жодному тиранові не вигадати смерті, яку я не прийняв би з приємністю, аби позбутися такого життя. Король, довідавшись про мою розмову з приятелями, лю­б’язно покепкував з мене й порадив узяти з собою двох стрелдбрегів, .щоб відбити моїм землякам страх перед
214
смертю. На жаль, основні закони держави забороняють це, а то я не пошкодував би ні клопоту, ні грошей і привіз би їх до Англії.
Не можу не визнати закони щодо стрелдбрегів за ціл­ком доцільні і гадаю, що такі самі закони в подібних обставинах встановила б у себе й будь-яка інша країна. Інакше ці безсмертні через притаманну їхньому вікові скупість прибрали б до рук усі багатства країни і захопи­ли б владу, а це, з огляду на їхню цілковиту нездатність до урядування, зрештою, неминуче призвело б до загибелі держави.
РОЗДІЛ XI
Автор покидає Лагнег і відпливає кораблем до Японії. Звідти він на голландському судні повертається до Амстердама, а з Амстердама до Англії. ,
Гадаю, що моя розповідь про стрелдбрегів трохи розва­жила читача, бо вона, здається, досить-таки незвичайна. Я принаймні не пригадую, щоб зустрічав щось подібне в книжках про мандри, які мені траплялося читати. А якщо я помиляюсь, то виправдати мене може те, що мандрівники, описуючи одну й ту саму країну, часто мимоволі зупиняю­ться на однакових подробицях, хоч це й не дає підстав за­кидати їм запозичення або переписування у їхніх поперед­ників.
Між королівством Лагнег та Великою Японською імпе­рією існує постійний торговельний зв’.язок, і дуже можливо, що японські автори й розповідають десь про стрелдбрегів; але в Японії я жив недовго, японська мова була мені зовсім чужа, і я не міг розпитати про це. Проте сподіваюся, що мої нотатки зацікавлять голландців і вони виправлять мої помилки.
Побачивши, що я категорично відмовляюся від його настійних пропозицій прийняти яку-небудь посаду при дво­рі й твердо поклав собі повернутися додому, його^ велич­ність ласкаво погодився на мій від’їзд і навіть дав мені писаного його рукою листа до імператора Японії. Крім того, він подарував мені чотириста сорок чотири великі золоті монети (лагнежці люблять парні числа) та червоний
215
діамант, який я продав у Англії за тисячу сто фунтів стер­лінгів.
6 травня 1709 року відбулося моє урочисте прощання з його величністю й усіма тамтешніми приятелями. З ласкаво­го наказу монарха загін гвардійців супроводив мене до Гленгенстелда, королівського порту на південно-західному узбережжі острова. Через шість днів я знайшов корабель, що відпливав до Японії, і після п’ятнадцятиденної подорожі ми пристали До невеликого портового міста Ксамоші у пів­денно-східній частині країни. Від нього на північ іде вузька протока, з’єднана з довгим морським рукавом, на північно- західному кінці якого стоїть Ієдо, столиця держави. Ви­сівши на берег, я показав митним урядовцям листа від ко­роля Лагнегу до його імператорської величності. Вони добре знали королівську печатку завбільшки як моя до­лоня; на ній зображено короля, що підводить з землі кри­вого жебрака. Дізнавшись про цей лист, міський магістрат прийняв мене як посланника дружньої держави. Мені дали екіпаж та слуг і державним коштом приставили до Ієдо, де я зараз же дістав аудієнцію в імператора. Коли листа з великою церемонією розпечатали і переклали його ве­личності, він через перекладача звелів, щоб я сказав, чого мені треба, і він, мовляв, з поваги до свого брата, короля Лагнегу, з охотою задовольнить будь-яке моє прохання. Перекладач цей звичайно обслуговував голландців і, з вигляду впізнавши в мені європейця, повторив наказ його величності голландською мовою, якою розмовляв доскона­ло. Я відповів (так, як вирішив заздалегідь), що я голланд­ський купець, зазнав морської аварії біля берегів одної далекої країни, потім морем і суходолом дістався до Лагне­гу, а звідти кораблем до Японії, і тепер, знаючи, що мої земляки Ведуть з нею торгівлю, сподіваюся мати нагоду повернутися з ким-небудь із них до Європи, а тому уклінно прошу його величність ласкаво звеліти, щоб мене довезли  під охороною до Нагасакі. До цього я додав ще одне про­хання: з поваги до мого протектора, короля Лагнегу, звіль­нити мене від обов’язку топтати розп’яття *, встановленого для моїх земляків, бо до Японії я потрапив через нещасливий випадок і без наміру торгувати. Почувши від перекладача моє останнє прохання, імператор трохи здивувався й ска­зав, що з усіх моїх земляків я перший виявив таку вибаг­ливість щодо цього і він не певен тепер, чи справді я гол­ландець, але гадає, що я таки християнин. Проте, зважаючи
216
на наведені причини, а головне, щоб довести монархові Лаг­негу свою велику до нього прихильність, він згоден задо­вольнити мою дивну забаганку. Тільки все це, мовляв, треба зробити дуже обережно, а тому він дасть наказ своїм урядовцям пропустити мене ніби випадково, бо інакше Мої земляки голландці, довідавшись про це, напевне переріжуть мені дорогою горло. Я через перекладача подякував імпе­раторові за таку надзвичайну ласку. Того ж дня до Нагасакі мав вирушити військовий загін, і командир його дістав наказ охороняти мене дорогою, а також спеціальні вказівки щодо вищезгаданого обряду з розп’яттям.
По дуже довгому й тяжкому переході 9 червня 1709 року я прибув у Нагасакі, де скоро познайомився з кількома гол­ландськими матросами з амстердамського' корабля «Амбої- на», місткістю в чотириста п’ятдесят тонн. Я довгий час жив у Голландії, коли вчився в Лейдені, і тому добре роз­мовляв голландською мовою. Матроси незабаром довіда­лися, звідки я прибув, і з цікавістю розпитували мене про мої мандри та життя. Я вигадав коротеньку правдоподібну історію, але затаїв більшу частину своїх пригод. У Гол­ландії я мав багато знайомих, і мені не важко було ви­гадати імена моїх батьків, нібито простих людей з провін­ції Гельдерланд. Я хотів Заплатити капітанові (його звали Теодор Вангрульт) стільки, скільки він визначив би за мій переїзд до Голландії, але, довідавшись, що я хірург, він узяв з мене тільки половину звичайної ціни з умовою, що я виконуватиму на кораблі обов’язки лікаря. Перед від­плиттям матроси часто питалися в мене, чи виконав я отой обряд, але я відбувався загальними фразами: мовляв, я задовольнив усі вимоги імператора та двору. Проте лихий негідник шкіпер пішов до японського урядовця і сказав, що я не топтав іще розп’яття. Урядовець, який дістав таєм­ну вказівку пропустити мене, вгатив негідникові двадцять бамбукових київ по плечах, і після того мене ніхто вже не турбував такими запитаннями.
Під час переїзду не сталося нічого цікавого, Під ходо­вим вітром ми дійшли до мису Доброї Надії, де зупинилися  тільки затим щоб узяти запас води для пиття. 10 квітня ми щасливо прибули до Амстердама, втративши дорогою лише чотирьох матросів: троє померли від хвороб, а чет­вертий упав з бізань-мачти в море недалеко берега Гвінеї.
З Амстердама на невеличкому тамтешньому судні я невдовзі відплив до Англії.
217
16 квітня 1710 року ми стали на якір у Даунсі. Наступ­ного ранку я висів на берег і знову побачив рідний край, де не був рівно п’ять з' оловиною років*. Звідти я виру­шив просто до Редріффа, куди прибув того ж таки дня о другій годині, й застав дружину та дітей у доброму здо­ров’ї.
ПОДОРОЖ
ДО
КРАЇНИ
гуїгнгнмів
 

 
РОЗДІЛ І
Автор виряджається в подорож як капітан корабля. Екіпаж змовляється проти нього; довгий час його тримають ув’яз­неного в каюті, а тоді зсаджують на берег у невідомій країні. Він рушає в глиб цієї країни. Опис єгу — дивовижної породи тварин. Автор зустрічає двох гуїгнгнмів.
прожив з дружиною та дітьми щось із пять
місяців і, якби життьовий досвід навчив
мене розуміти, що таке щастя, міг би сказати,
що прожив дуже щасливо. Я залишив мою
бідну жінку вагітною і пристав на вигідну
пропозицію бути капітаном «Пригоди», гар-
ного купецького корабля на триста п’ятдесят тонн. Я добре
знався на мореплавстві, а обов’язки корабельного лікаря
мені доволі набридли, і хоч я міг би виконувати їх при на-
годі, проте запросив на свій корабель здібного молодого
медика Роберта П’юрфоя. Ми відпливли з Портсмута 7 серп-
ня 1710 року, а 14 серпня близько мису Тенеріфа зустріли
судно капітана Пококка з Брістоля, що плив до Кампеші
 
221
по сандалове дерево. 16 серпня знялася буря й роз’єднала нас. Повернувшись до Англії, я дізнався, що його корабель розбився на тріски і врятувався з нього один лише юнга. Капітан Пококк був гарний моряк і чесна людина, але його, як і багатьох інших, згубила надмірна самовпевненість. А послухався б він тоді моєї поради, то й сидів би тепер спокійнісінько дома з родиною, як оце я.
Кілька матросів на моєму кораблі померли з гарячки, і на Барбадосі та на Лівордових островах, куди ми заходили з наказу власників корабля, я мусив набрати нових. Не­забаром я каявся в цьому, бо більшість їх виявилися мор­ськими розбійниками. На судні в мене було п’ятдесят чо­ловік. Я мав торгувати з індійцями у південних морях і досліджувати, скільки можливо, ті місцевості. Негідники, що їх я набрав, підбурили решту матросів і змовилися за­хопити судно, а мене заарештувати. Одного ранку вони вдерлися в мою каюту, зв’язали мені руки та ноги й загро­жували кинути в море, коли я чинитиму опір. Я сказав їм, що тепер я їхній бранець і мушу коритися. Вони зажада­ли, щоб я заприсягся в цьому, а тоді, розв’язавши мої пута, прикували мене за ногу до ліжка і поставили коло дверей вартового із зарядженою рушницею, який мав застрелити мене при першій же спробі втекти. їсти й пити мені прино­сили в каюту. Керування кораблем негідники взяли на себе, наміряючись стати піратами й грабувати іспанські судна, але не мали для цього досить людей. Для початку вони вирішили продати індійцям крам, що був на кораблі, а потім зайти до Мадагаскару й поповнити екіпаж, бо чимало їх померло, поки я сидів ув’язнений. Багато тижнів пла­вали вони й торгували з індійцями, але я не знав навіть  курсу, якого тримався корабель, і, замкнений у своїй каюті, чекав найгіршої смерті, якою вони часто мені за­грожували.
9 травня 1711 року до мене прийшов якийсь Джеймс Велч і сказав, що капітан звелів висадити мене на берег. Я намагався умовити його, але даремно — він не назвав навіть імені їхнього нового капітана. Розбійники посадо­вили мене в човен, дозволивши одягтися в найкращий костюм, що був майже новий, і взяти з собою невеликий па­кунок білизни. Із зброї вони залишили мені тільки кортик, але були такі чемні, що не обшукали моїх кишень, куди я поклав усі свої гроші та деякі дрібні речі. Провеслувавши з лігу, вони зсадили мене на берег. На моє запитання, що то
222
за край, вони заприсяглися, що знають про це не більше, ніж я, і сказали, що так званий капітан, розпродавши весь вантаж, вирішив позбутися мене на першому ж суходолі. Розбійники зараз же відпливли, порадивши мені не бари­тися, щоб не бути захопленим припливом, і побажавши щас­ливої путі.
Залишившись у такому безпорадному становищі, я пі­шов від берега і, діставшись до твердого грунту, сів на гор­бок перепочити та обміркувати, що робити далі. Спочивши трохи, я попрямував у глиб країни, вирішивши віддатися першим дикунам, яких зустріну, і викупити своє життя браслетами, скляними прикрасами та іншими дрібничками, що ними завжди запасається моряк, виряджаючись у таку подорож; були вони і в мене. Дерева в цій місцевості росли довгими нерівними рядами — очевидно, їх не садили, а вони виросли самі. Скрізь були сіножаті з високою травою та засіяні вівсом лани. Я посувався вперед обережно, боя­чись, щоб мене не захопили зненацька або не влучили стрі­лою ззаду чи збоку, і незабаром вийшов на битий шлях, на якому були сліди людських ніг та коров’ячих ратиць, але найбільше було там відбитків кінських копит. Нарешті я вгледів на полі кілька якихось тварин; двоє чи троє та­ких самих тварин сиділи на деревах. Вони мали дуже див­ний і надзвичайно бридкий вигляд, який навіть трохи збен­тежив мене. Щоб розглянути їх краще, я ліг за кущами. Деякі наблизились до місця, де я лежав, і тим дали мені змогу виразно побачити їхні форми. Голови та груди в них були густо вкриті волоссям — в одних кучерявим, в інших рівним. Бороди в них були, як у цапів. Уздовж спини та на передній стороні ніг тяглася довга волосяна смуж­ка, а решта тіла була гола, і я міг бачити їхню шкіру темно- коричневого кольору. Хвостів у них не було; не було й во­лосся на заду — воно росло тільки навколо вихідного от­вору. Гадаю, природа вкрила це місце волоссям, щоб за­хищати його, коли вони сидять на землі, бо це в них зви­чайна поза; вони також часто лежали і стояли на задніх лапах.. На високі дерева ці істоти здиралися, як білки, в чому їм допомагали гострі карлючкуваті пазури на задніх та передніх лапах. Вони часто стрибали, плигали й бігали з неймовірною прудкістю. Самиці були менші за самців. Вони мали довге рівне волосся на голові, а більше рослин­ності на тілі не було ніде, крім вихідного отвору та статевих органів. Груди в.самиць висіли між передніми лапами, а
коли вони лізли рачки, то майже торкалися землі. Колір волосся і в самців, і в самиць був різний: і коричневий, і рудий, і чорний, і жовтий. Одне слово, ніколи під час по­дорожей не бачив я таких мерзенних істот,і жодна з тварин не викликала в мене такої огиди. Вважаючи, що дивитись на них більше нема чого, я підвівся, сповнений почуття гидливості, і пішов далі, сподіваючись; що шлях приведе мене до хатини якого-небудь індійця. Та тільки я ступив кілька кроків, як побачив на дорозі одну з цих тварин, що йшла просто на мене. Угледівши мене, потвора скривилась і здивовано витріщила на мене очі, як на ніколи не бачену річ, а потім підійшла ближче й піднесла догори передню лапу. Не знаю, чи то був рух цікавості, чи злоби, але я витяг свій кортик і плазом ударив її по лапі; бити гострим я боявся, щоб не збурити проти себе тубільців, коли вони довідаються, що я вбив чи поранив належну їм худобу. Відчувши біль, звір сахнувся назад і заревів так, що з су­сіднього поля прибігло не менш як сорок його родичів, і вся ця отара оточила мене, виючи та кривлячись. Спершись на стовбур найближчого дерева, я вимахував кортиком і не підпускав їх до себе. Проте кілька цих клятих, тварюк, схопившись за гілки позад мене, видерлись на дерево і заходилися каляти мені на голову. Правда, я досить щас­ливо викрутився, щільно притулившись до стовбура, але мало не задихнувся від смердючого калу, що падав нав­коло мене.
В цій скруті я раптом побачив, як усі тварини кинулися врозтіч. Тоді я наважився і собі залишити дерево і пішов своєю дорогою, дивуючись, що могло їх так настрахати. Та глянувши ліворуч, я побачив коня, який повільно йшов полем; мої вороги помітили його раніше, І саме це було причиною їхньої втечі. Наблизившись до мене, кінь нібито здригнувся, але зараз же заспокоївся й пильно подивився мені в обличчя, як видно, вкрай здивований. Потім кілька разів обійшов навколо мене, розглядаючи мої руки та ноги. Я хотів був рушити далі, але кінь заступив мені дорогу, дуже приязно дивлячись на мене і не виявляючи наміру робити мені лиха. Деякий час ми дивились один ла одного, аж поки я не насмілився простягти руку йому до шиї і, посвистуючи, попестити його, як то роблять жокеї, коли приручають нового коня. Але кінь, здається, поставився до моїх пестощів досить зневажливо — він похитав головою насупився і обережно підвів праву передню ногу, щоб 
224
відхилити мою руку. Далі він заіржав три чи чотири рази, але кожного разу по-різному, і я майже почав думати, ідо він говорив, якоюсь своєю мовою.
 Тим часом до нас підійшов ще один кінь і дуже гречно привітався з першим: вони злегка стукнулись правими пе­редніми копитами і по черзі кілька разів проіржали, мі­няючи інтонацію так, що їхнє іржання здавалося майже членоподільним. Потім, вони відійшли на кілька кроків і, ніби про щось радячись, стали походжати в парі, як дві поважні особи, що обговорюють важливу справу; раз у раз вони повертали голови до мене, стежачи за тим, щоб я не втік. Така поведінка грубих тварин страшенно вразила мене, і я подумав, що коли жителі цієї країни обдаровані розумом у відповідній мірі, то вони мусять бути наймуд- рішим у світі народом. Підбадьорений такою думкою, я ви­рішив іти далі, поки знайду якусь хатину чи село або зди­баюся з тубільцями, а коней залишити — хай собі розмов­ляють досхочу. Але, помітивши, що я наміряюсь іти, пер­ший кінь — чалий — заіржав до мене так промовисто, що мені здалося, ніби я розумію, чого він хоче. Тоді я спинився й підійшов до нього, чекаючи дальших розпоряджень. Я, скільки міг, не показував страху, але починав уже триво­житись, бо не уявляв собі, чим може скінчитися ця пригода, і читач легко повірить, що становище моє було не вельми приємне.
Обидва коні підійшли зовсім близько до мене й почали пильно вдивлятися в мої руки та обличчя. Чалий кінь так потолочив мій капелюх, поводивши по ньому копитом пра­вої передньої ноги, що я мусив здійняти й вигладити його, а потім знову надів на голову. Це, як я помітив, дуже зди­вувало обох коней. А коли другий,.каро-гнідий, кінь, торк­нувшись поли мого камзола, побачив, що вона висить віль­но, вони обидва виявили своє здивування новими знаками. Каро-гнідий узяв мою праву руку і, здавалося, був ураже­ний тендітністю та кольором моєї шкіри, але він стиснув її між копитом і бабкою так, що я аж скрикнув. Після того обидва доторкалися до мене якомога обережніше. Дуже бентежили коней мої черевики й панчохи; вони раз у раз торкалися їх, щось іржали один до одного і робили різні рухи, як ті філософи, що силкуються збагнути нове й Не зрозуміле для них явище.
Взагалі вся поведінка коней була така розважлива й доцільна, що я зрештою почав вважати їх за чарівників, що,
Чі Д. Свіфт
225
прибравши з якимсь наміром кінського вигляду, забажали побавитись із зустрінутим на дорозі чужинцем. А може, їх і справді вразила постать, обличчя та вбрання людини, зовсім не подібної до жителів цієї далекої країни. Спонуку­ваний цими міркуваннями, я наважився звернутись до них з такими словами: «Панове, коли ви чарівники, як я маю всі підстави гадати, то ви повинні розуміти будь-яку мову. Отже, я насмілююсь повідомити ваші милості, що я бідолашний англієць, закинутий лихою долею на ваш берег, і уклінно прошу дозволити мені сісти на спину одного з вас, як на справжнього коня, і доїхати до найближчої садиби чи села, де я міг би відпочити й попоїсти. На подяку за таку послугу я подарую вам оцей ніж чи оцей браслет»,— і я видобув із кишені названі речі.
Поки я говорив, коні стояли мовчки і, здавалося, уваж­но прислухались, а тоді почали іржати, немов розмовляючи на якусь серйозну тему. Я виразно помітив, що їхня мова дуже добре висловлює почуття, а їхні слова можна роз­класти на звуки легше, ніж слова китайської мови. Я ви­разно чув слово єгу, що його кожен із співрозмовників по­вторив кілька разів, і хоч не міг розуміти, що воно означає, але, поки вони балакали, намагався й собі вправлятися у вимові цього слова. Коли вони замовкли, я сміливо й го­лосно вимовив: «Єгу!» — стараючись, скільки міг, насліду­вати кінське іржання. Було видно, що вони дуже здиву­вались, і чалий двічі проіржав це слово, немов бажаючи навчити мене правильної вимови. Я повторив його слідом за ним обидва рази і почув, що роблю помітні успіхи у ви­мові, хоч далеко ще не дійшов досконалості. Потім каро- гнідий зробив спробу навчити мене нового слова, куди важ­чого щодо вимови, яке, йдучи за англійською орфографією, треба було б написати ігоиуНпкпт — гуігнгнм. Тут уже мені не пощастило так, як з першим, а проте по двох чи трьох спробах справа пішла краще, і обидва коні, здавалося, були вражені моїми здібностями.
Подальшій розмові, що, як я зрозумів, стосувалася мене, приятелі розпрощалися, так само постукавши один одного копитами, і чалий кінь знаками звелів мені йти поперед нього, а я визнав за розумне коритися, поки знайду кращого проводиря. Коли я уповільнював ходу, кінь іржав: ггуун, ггуун. Здогадавшись про значення цього слова, я показу­вав, як умів, що втомився й не можу йти швидше, і тоді він спинявся, даючи мені трохи відпочити.
226
РОЗДІЛ II
Гуїгнгнм приводить автора до свого житла. Опис цього житла. Як прийняли автора. їжа гуїгнгнмів. Автор у скрутному становищі через брак придатної їжі, але зреш­тою знаходить вихід. Як харчувався автор у цій країні.
Пройшовши милі зо три, ми наблизились до довгої низь­кої будівлі з поставлених сторч і переплетених гіллям стов­бурів, під солом’яною покрівлею. Я одразу відчув полег­кість і дістав з кишені деякі дрібнички, що їх мандрівники завжди мають з собою на дарунки тубільцям Америки та інших частин світу.; з їх допомогою я сподівався прихилити до себе господарів та забезпечити собі гостинний прийом. Кінь знаком запропонував мені ввійти першим, і я ступив у велику кімнату з рівною чистою долівкою і стійлами та яслами попід одною стіною. Коло ясел було троє лошаків та дві кобили, але вони не їли, а сиділи по-собачому, що дуже здивувало мене. Та я здивувався ще більше, побачив­ши, що інші коні, неначе звичайні слуги, виконували різні хатні роботи; а втім, це стверджувало мою першу думку, що народ, який зумів до такої міри вимуштрувати грубу тварину, мусить своїм розумом перевершувати всі нації світу. Чалий кінь увійшов слідом .за мною і цим запобіг негарному поводженню зі мною з боку інших. Він кілька разів заіржав владним тоном і дістав на це якусь відповідь.
Далі вздовж усієї будівлі ішли одна за одною ще три кімнати, куди потрапляли через троє дверей, розташованих одні проти одних, неначе широкий коридор. Ми пройшли до другої кімнати, а далі чалий кінь пішов сам, знаком звелівши мені почекати. Залишившись у другій кімнаті, я наготовив подарунки для хазяїна та хазяйки будинку — два ножі, три браслети з фальшивих перлин, маленьке дзеркало й скляне намисто. Кінь три або чотири рази заір­жав, але замість людського голосу, який я сподівався по­чути, йому відповіли також іржанням, тільки трохи тон­шим. Мені спало на думку, що цей будинок належить якійсь дуже поважній особі, коли потрібні такі церемонії, перше ніж мене пустять до неї, але я не міг зрозуміти, який же то мусить бути пан, що йому служать самі коні. Я боявся, чи не скаламутили мені розуму всі мої злигодні та нещастя. Я опанував себе і оглянув кімнату, де мене залишили са­мого; умебльована вона була так, як і перша, тільки еле­
227
гантніше. Я тер собі очі, але всі речі кругом були ті самі. Я марно щипав собі руки та боки, щоб прокинутись, коли я сплю і все це мені лише сниться. Після того я остаточно прийшов до висновку, що все, що діється навколо,— чак­лунство та магія. Але в мене не було часу спинятись на цих міркуваннях, бо чалий кінь підійшов до дверей і знаком за­просив мене до третьої кімнати, де я побачив прегарну ко­билу з двома лошатами, що сиділи на дуже чистих і досить майстерно сплетених солом’яниках.
Тільки-но я ввійшов, кобила підвелася з свого солом’я­ника, Підійшла до мене, пильно оглянула моє обличчя та руки, а тоді, зневажливо зиркнувши на мене, повернулась до коня, і я почув часто повторюване в їхній розмові слово єгу, якого ще тоді не розумів, дарма що воно було першим словом, яке я навчився вимовляти. Проте незабаром мені довелося дізнатися про його ганебне значення. Кінь, ки­ваючи мені головою і повторюючи ггуун, ггуун, що робив і дорогою (тобто, як я зрозумів, наказував мені йти слідом за ним), вийшов зі мною на двір, де на певній відстані від дому стояла ще одна будівля. Ми ввійшли туди, і я побачив три огидні істоти, такі ж, як і ті, що їх я вперше зустрів на дорозі; вони жерли коріння та м’ясо якихось тварин — зго­дом я довідався, що то було м’ясо ослів, собак, а іноді й корів, які здихали від нещасливих випадків чи хвороб. Цуп­кими вербовими лозинами усі вони були прив’язані за шию до колоди, тримали їжу пазурами передніх лап і пожадливо роздирали її зубами.
Хазяїн-кінь звелів одному з своїх слуг — гнідому огиреві — відв’язати найбільше з цих створінь і вивести його надвір. Там нас поставили поруч, і господар з слугою почали ретельно порівнювати нашу зовнішність, оглядаючи кожного з усіх боків і раз у раз повторюючи слово єгу. Не можна описати подиву й жаху, що охопили мене, коли, придивившись, я впізнав у тій мерзенній тварині справжню подобу людини. Правда, вона мала широке й плескувате обличчя, приплесканий ніс та величезний рот з товстими губами. Але ж такі прикмети властиві всім диким народам, що нівечать обличчя своїх дітей, кладучи їх ниць на землю і носячи на спинах, де вони обличчям тикаються в плечі матері. Передні лапи єгу відрізнялися від моїх рук тільки довшими нігтями, шорсткістю й коричневим кольором шкіри та волоссям на спинці долоні. Така сама схо­жість і така сама різниця була й між їхніми задніми лапами
228
та моїми ногами, але це добре знав тільки я, а коням помі­тити її заважали мої панчохи й черевики; те саме треба сказати й про інші ознаки тіла, за винятком лише кольору шкіри та волохатості, про що я вже згадував.
Проте найбільше, здається, вражала обох коней різниця у вигляді наших тіл, бо в мене воно було вкрите одежею, про яку коні зовсім не мали уявлення. Гнідий огир дав мені якийсь корінець, тримаючи його між копитом і бабкою (цей їхній спосіб брати речі буде описано далі). Я взяв корінець до рук, понюхав і повернув його як міг чемніше. Тоді він виніс із хліва єгу шматок ослячого м’яса, але воно так смерділо, що я з огидою відвернувся. Тоді він кинув м’ясо єгу, який жадібно пожер усе. Потім огир показав мені обе­ремок сіна та мірку вівса, але я похитав головою, показую­чи, що то їжа не для мене. Я почав уже побоюватись, що мені доведеться померти з голоду, коли я не знайду тут кого- небудь з моєї породи. Що ж до мерзенних єгу, то хоч який я був на той час палкий прихильник людства, проте не міг не визнати, що нема в світі тварин, огидніших за них; і що більше я знайомився з ними, живучи в цій країні, то більше їх ненавидів. Помітивши це з моєї поведінки, ха­зяїн відіслав єгу назад до хліва. Потім він підніс собі до рота копито правої ноги,— чим дуже здивував мене, дарма що рух його був легкий і цілком природний,— і зробив ще кілька знаків, бажаючи знати, що я їстиму, але я не вмів відповісти йому так, щоб він зрозумів; а втім, якби він і зрозумів мене, то навряд чи міг би дістати придатну для мене їжу. Саме в той час повз нас пройшла корова; я показав на неї пальцем і намагався пояснити, що прошу дозволу видоїти її. Мої жести зробили своє діло, бо хазяїн провів мене назад до дому і звелів кобилі прислужниці відчинити одну з кімнат, де стояло багато череп’яного й де­рев’яного посуду з молоком, дуже чистого й охайного. Ко­била подала мені великий глечик молока, я з насолодою випив і одразу відчув приплив бадьорості.
Близько полудня до будинку під’їхав незвичайний, схожий на сани екіпаж, який везли чотири єгу. В екіпажі сидів старий кінь — очевидно, якась поважна особа. На землю він зійшов задніми ногами, бо при якомусь нещас­ливому випадку пошкодив собі ліву передню ногу. Він приїхав обідати до нашого коня, і той прийняв його дуже гостинно. Обідали вони в найкращій кімнаті, і на друге їм подали варений в молоці овес, що його всі, крім старого
8+7»*
229
коня, їли холодним. їхні ясла стояли колом посеред кім­нати, поділені на кілька відділків; перед ними всі й посі­дали на солом’яниках. Посередині була велика драбина, поділена так само, як і ясла. Таким чином кожен кінь і кожна кобила їли своє сіно та вівсяну кашу на молоці з окремого ясельця дуже пристойно і охайно. Лошата сиділи скромно й тихо, господар та господиня поводилися з гостем надзвичайно люб’язно і привітно. Чалий кінь звелів мені бути коло нього, і з- поглядів, які старий кінь кидав у мій бік, Та з часто повторюваного слова єгу я зрозумів, що вони говорять про мене.'
Перед обідом я надів рукавички. Помітивши це, хазяїн дуже здивувався і знаками запитав, що сталося з моїми передніми ногами,, тоді три чи чотири рази торкнувся їх копитом, ніби вимагаючи, щоб я надав рукам попереднього вигляду. Я зараз же зняв рукавички і поклав їх у кишеню. Це викликало нові розмови, і моя слухняність, як я помі­тив, дуже всім сподобалась, що згодом мало для мене добрі наслідки. Мені звеліли сказати кілька слів, які я вже вмів вимовляти, а під час обіду хазяїн навчав мене називати по- їхньому овес, молоко, вогонь, воду та інші речі, і я повто­рював ці назви за ним, що було неважко робити, бо я змалку мав хист до мов.
Коли обід скінчився, хазяїн одвів мене набік і почасти словами, почасти на мигах намагався дати мені зрозуміти своє занепокоєння з того приводу, що мені нема чого їсти. Овес по-їхньому зветься глуннг. Я двічі або тричі сказав це слово, бо хоч спершу відмовився од вівса, але, поміркував­ши, вирішив, що зможу спекти з нього що-небудь на зразок хліба, який разом із молоком підтримував би моє життя, поки не трапиться нагода втекти до іншої країни, де живуть подібні до мене істоти. Кінь зараз же звелів білій кобилі- служниці принести мені добру пайку вівса в посудині, що скидалася на дерев’яний таріль. Я сяк-так підсмажив цей овес і тер його, поки не облущив лушпиння. Потім я потовк зерно між двома каменями, узяв води, замісив вівсяник, спік його і з’їв ще теплий з молоком. Попервах така їжа, хоч вона й досить поширена по багатьох країнах Європи, була мені не до вподоби, але згодом я до неї звик. Мені в житті часто доводилося зазнавати скрути, і то був не пер­ший досвід, що показав мені, як легко людина звикає до всього. Не можу не відзначити, що під час мого перебування в тій країні я жодного разу не хворів. Правда, іноді я ло
230
вив кроленя або пташку в сільця,, зроблені з волосся єгу; іншим разом знаходив їстівну траву й варив її або готував з неї салат і їв з хлібом; зрідка розкошував,' збиваючи масло й п’ючи сироватку. Спочатку мені дуже бракувало солі, але незабаром я відвик од неї і прийшов до висновку, що споживання солі — зайва розкіш, бо вперше її почали вживати тільки для того, щоб викликати спрагу (я не кажу, звичайно, про те, що сіль потрібка для зберігання м’яса під час тривалих подорожей або в місцевостях, далеких од       великих ринків). Адже ми не знаємо жодної тварини, яка любила б сіль, а щодо мене особисто, то, залишив­ши цю країну, я довго ще не міг зносити смаку солі в стравах.
Та годі вже про їжу, хоч інші мандрівники в своїх книж­ках вельми широко розводяться на цю тему, ніби читачеві так уже цікаво знати, добре чи погано вони харчувалися. Втім, згадати про це мені було необхідно, бо інакше ніхто не повірить, що я міг прожити три роки в такій країні й серед такого населення.
Надвечір мені з наказу коня-хазяїна приділили спеціаль­не помешкання, ярдів за шість від дому, окремо від хлів^ єгу. Там я знайшов трохи соломи І, вкрившись своєю оде­жею, заснув міцним сном. Та незабаром я влаштувався краще, як читач довідається далі, коли я докладніше роз­повідатиму про своє життя.
РОЗДІЛ III
Автор вивчає мову. Гуїгнгнм, його хазяїн, допомагає йому вчитися. Мова гуїгнгнмів. Чимало поважних гуїгнгнмів приходять з цікавості подивитись на автора. Він коротко розповідає хазяїнові про свою подорож.
Найперше дбав я про Те, щоб вивчити мову гуїгнгнмів, і мій хазяїн (так називатиму я надалі чалого коня), його діти й уся челядь в господі радо стали мені на допомогу, спостерігаючи, немов якесь диво, розумові здібності в такій грубій тварині. Я показував на різні речі, питався про їхні назви і, коли залишався сам, записував слова в кишенькову книжку, а потім, щоб виправити свою вимову, просив кого-
231
небудь з родини раз у раз повторювати їх. Дуже охоче до­помагав мені в цьому гнідий огир, слуга хазяїна.
Своїм носовим і горловим акцентом тамтешня мова по­рівняно з усіма відомими мені європейськими мовами най­більше наближається до голландської або німецької, тільки вона куди краща й виразніша. Майже таке саме спостере­ження зробив і імператор Карл П’ятий, сказавши якось, що коли б йому довелося розмовляти із своїм конем, то він уживав би німецької мови.
Цікавість і нетерпіння мого хазяїна були такі великі, що він багато годин сйого дозвілля віддавав моєму навчан­ню. Він був певний (про це згодом він розповідав мені сам), що я єгу, але його дивували моя ввічливість, охайність і здатність до науки — прикмети, цілком протилежні вдачі та властивостям цих тварин. Найбільше збивала його з пан- телику моя одежа, і він не раз питав самого себе, чи не ста­новить вона частину мого тіла,— адже я ніколи не знімав її, поки всі в родині не засинали, а одягався перед тим, як вони ранком вставали. Хазяїнові кортіло дізнатися, звідки я прибув, де навчився розуму, що виявляється в кожному моєму вчинку; він хотів почути мою історію з моїх власних уст, і успіхи, які я робив у заучуванні слів та вимовлянні їх, давали йому надію, що це буде невдовзі. Щоб краще запам’ятати все, що я вивчав, я записував слов# за англій­ською абеткою, а поруч ставив їхнє англійське значення. Згодом я почав робити ці записи в присутності хазяїна і мав чимало клопоту, поки роз’яснив йому, що це таке, бо ні про книги, ні про письмо тубільці не.мають ані найменшого уявлення.
Тижнів через десять я розумів уже майже всі його запи­тання, а ще через три місяці міг дати на них досить доладні відповіді. Хазяїна дуже цікавило, з яких країв я походжу та яким способом навчився наслідувати розумних тварин, бо єгу (до яких, на його погляд, я був надзвичайно подібний і головою, і руками, і обличчям, що їх тільки й було видно), будучи досить хитрими й маючи величезний нахил до злос­тивості, засвоюють науку гірше за всіх тварин. Я відповів, що приїхав з-за моря, з далекого краю, з багатьма такими ж, як і я, істотами, у великій порожній посудині, зробленій з дерева, і що мої супутники силоміць зсадили мене на цей берег, а потім залишили напризволяще. Зрозуміти мене хазяїнові було нелегко, і я допомагав собі численними жес­тами. Вислухавши, він зауважив, що я, мабуть, помиляюсь
232
або кажу те, чого не було (у мові гуїгнгнмів зовсім немає слів, що означають брехню чи обман). Він вважав немож­ливим, щоб по той бік моря була якась країна і щоб купка диких тварин могла примусити дерев’яну посудину ру­хатися по воді, куди їм забагнеться. Він був певен, що жоден гуїгнгнм не зробить такої посудини і не довірить орудувати нею єгу.
Гуїгнгнм по-їхньому означає кінь, або, перекладаючи буквально, вінець природи. Я сказав хазяїнові, що мені ще бракує слів, але я постараюсь якнайшвидше вдосконалитися в їхній мові і сподіваюся незабаром розповісти йому ще й не про такі дива. Тоді він звелів своїй дружині, дітям та слугам використовувати кожну нагоду, щоб учити мене мови, і сам щодня витрачав на це дві-три години. Почувши про незвичайного єгу, що може говорити, як гуїгнгнм, і в своїх словах та вчинках виявляє ознаки розуму, нас часто стали відвідувати сусіди, вельми поважні кобили та коні. Вони залюбки розмовляли зі мною і ставили безліч запитань, на які я відповідав, як умів. Усе це сприяло моїм дальшим успіхам в опануванні мови, і через п’ять місяців по при­бутті я не тільки розумів геть усе, що вони казали, в й міг цілком пристойно висловлювати свої думки.
Гуїгнгнми, які відвідували мого хазяїна, щоб побачити мене й поговорити зі мною, вагалися визнати мене за справж­нього єгу, бо моє тіло мало інший вигляд, ніж у решти єгу. їх дивувало те, що в мене на шкірі немає волосся, та й саму шкіру видно лише на обличчі й руках; але хазяїн уже знав, у чому річ, бо тижнів зо два перед тим стався випадок, що змусив мене відкрити йому цю таємницю.
Я вже казав читачеві, що кожного вечора, коли всі в домі лягали спати, я звичайно роздягавсь і вкривався на ніч своїм одягом. Одного ранку хазяїн удосвіта послав по мене свого слугу, гнідого огиря. Коли той увійшов, я міцно спав; одяг зсунувся з мене, а сорочка закотилася. Проки­нувшись від шуму, я вздрів коло себе гнідого, який збенте­жено переказав мені доручення свого пана, а тоді, наляка­ний моїм виглядом, побіг до хазяїна й безладно доповів йому про те, що бачив. Я зараз же довідався про це, бо, коли, одягнувшись, пішов засвідчити свою пошану його милості, той зажадав пояснень. Мовляв, його слуга каже, що під час сну я мав інший вигляд, ніж звичайно, і запевняє, ніби частина мого тіла біла, частина жовтувата, або, в кожному разі, не така біла, а частина рудувата.
233
До того часу я, щоб якомога більше відрізнятись од клятої Породи єгу, зберігав таємницю свого одягу, але далі ховати її було не можна. До того ж я розмислив, що все це однаково виявиться, бо мій одяг і взуття, які були вже в поганому стані', незабаром зносяться і мені доведеться, заміняти їх виробами з шкіри єгу чи якихось інших тварин. Отож я й сказав хазяїнові, що в тій країні, звідки я родом, усі подібні до мене істоти, почасти з пристойності, почасти для захисту від холоду або спеки, завжди вкривають свої тіла спеціально обробленою шерстю деяких тварин, і, коли буде на те його воля, я можу зараз-таки довести це, тільки прошу вибачити, що не покажу тих частин тіла, ховати які нас навчає сама природа. Хазяїн відповів, що мої слова здаються йому дуже дивними, особливо останні, бо він не може зрозуміти, чому природа навчає нас ховати те, що сама нам дала. Ні він сам, ні родина його не сором­ляться ніяких частин свого тіла. А проте, мовляв, я можу робити, як хочу. Тоді я розстебнув і скинув камзол, потім камізельку. черевики, штани й панчохи. Сорочку я спустив од плечей до пояса й підперезався нею, щоб приховати свою голизну.
Хазяїн дивився на це все з великою цікавістю й подивом. Він брав одну за одною, всі мої речі, затискуючи їх між копитом та бабкою, і уважно розглядав кожну. Обережно торкнувшись мого тіла і кілька разів оглянувши мене з усіх боків, він нарешті сказав, що я, поза всяким сумнівом, справжнісінький єгу, але я дуже відрізняюся від інших осіб моєї породи кольором і м’якістю шкіри, браком, во­лосся на деяких частинах тіла, довжиною і формою пазурів та ще тим, що вдаїб, ніби завжди ходжу на задніх ногах. Більше він не захотів дивитись і дозволив мені одягтися, бо я починав уже тремтіти з холоду.
Я висловив хазяїнові своє невдоволення з того, що він так часто називає мене єгу — ім’ям огидних тварин, до яких я ставлюся з невимовним презирством і ненавистю,— і про­сив, щоб так не звали мене ні він, ні його родина, ні їхні приятелі, яким він дозволяє мене бачити. Я просив його ще зробити мені ласку й зберегти таємницю штучної обо­лонки мого тіла, принаймні до того часу, поки вона зно­ситься, а також наказати своєму слузі, гнідому огиреві, мовчати про те, що він бачив.
Хазяїн ласкаво погодився задовольнити моє прохання, і секрет цей зберігався, поки мій костюм не почав зношува­
234
тись, і я змушений був удатися до різних хитрощів, про які буде сказано далі. З свого боку він висловив бажання, щоб я доклав усіх зусиль і швидше опанував їхню мову, бо моя здібність розмовляти і мій здоровий глузд дивують його куди більше, ніж моє тіло, незалежно від того, вкрите воно одежно чи ж. До того ж йому кортить почути про ті дива, про які я обіцяв розповісти.
Відтоді він подвоїв турботи про моє навчання, показу­вав мене всім знайомим і просив їх поводитися зі мною якомога чемніше, пошепки пояснюючи, що це викликає в мене добрий гумор, а в гуморі я стаю ще втішніший.
Крім годин навчання, я щодня перебував чимало часу в товаристві хазяїна, і він ставив меш численні запитання про моє життя, на які я по змозі відповідав. Таким чином він дістав деяке загальне, хоча й'дуже невиразне, "^явлення про те, що я мав йому розповісти. Було б нецікаво детально спинятися на тому, як я опановував мову, щоб викласти свою історію, але перша більш-менш доладна моя розповідь про себе була приблизно така.
Як я вже Намагався пояснити йому раніше, я прибув із дуже далекої країни разом з п’ятдесятьма подібними до мене істотами. Подорожували ми морями у- великій порожній дерев’яній посудині,, більшій ніж будинок його милості. Я описав йому, як умів, корабель і з допомогою розгорненої хустки пояснив, як посував його вперед вітер; потім розка­зав про те, як внаслідок сварки між нами мене зсадили на цей берег, як я йшов, сам не знаючи куди, поки він не вря­тував мене від нападу мерзенних єгу. Хазяїн спитав, хто зробив корабель і як сталося, що гуїгнгнми моєї країни до­вірили його грубим Тваринам. На це я відповів, що зможу продовжити свою розповідь лише тоді, як він дасть слово честі не ображатись, і що при цій умові я розкажу йому про обіцяні дива. Він згодився, а я повів мову далі й пояс­нив, що корабель будували такі самі істоти, як і я; що на моїй батьківщині, та й скрізь, де я був, вони єдині розумні тварини, які всім порядкують; що, приїхавши сюди й по­бачивши таку розумну поведінку гуїгнгнмів, я був не менше вражений, ніж був би вражений він сам або його приятелі, виявивши розумові здібності у тварин, яких вони зволять називати єгу, і хоч я мушу визнати свою зовнішню схожість з ними в усьому, але не розумію причин їхнього виродження і здичавіння. Далі я запевнив його, що коли б мені судилось повернутися додому й розказати про мою подорож до їхньої
235
країни, як я й поклав собі зробити, то всі подумали б, ніби я кажу те, чого не було, і все це вигадав сам; бо, попри всю мою повагу до нього, його родини та друзів і зважаючи на його обіцянку не ображатись, я дозволю собі твердити, що мої земляки навряд чи зможуть повірити, щоб на чолі нації стояли гуїгнгнми, а єгу були худобою.
РОЗДІЛ IV
Уявлення гуїгнгнмів про правду та брехню. Хазяїн обурений розповіддю автора. Автор докладніше розповідає про себе та свої пригоди.

Мій хазяїн слухав мене із ніяковим виразом на обличчі, бо сумнів або недовір’я так мало відомі в цій країні, що ту­більці ,у відповідних випадках просто не знають, як пово­дитись. Я пригадую, як часто в розмовах з хазяїном нам важко було порозумітися, коли, розповідаючи про натуру людську в інших частинах світу, я мусив торкатися неправ­ди чи обману. Завжди дуже тямущий, хазяїн тут розумів мене з великими труднощами. На його думку, розмова має на меті взаємне порозуміння та обізнання з фактами; та коли хто-небудь почне говорити те, чого насправді нема, то мету розмови перекручується, бо в цьому випадку той, до кого говорять, не може зрозуміти співрозмовника; він не тільки ні з чим не обізнається, але потрапляє в гірше.ста­новище, ніж був би тоді, якби йому нічого не казали, бо його запевняють, що чорне — це біле, а довге — це коротке. Оце було і все його поняття про здатність брехати, таку зрозумілу й поширену серед людей.
Але повернімося до моєї розповіді. Коли я пояснив ха­зяїнові, що в моїй країні єдиними .панівними тваринами є єгу (чого він, за його власними словами, аж ніяк не міг зрозуміти), він поцікавився, чи є в нас гуїгнгнми і що вони роблять. Я сказав, що гуїгнгнмів у нас багато; влітку вони пасуться на луках, а взимку їх тримають в особливих бу­динках і годують вівсом і сіном; спеціальні слуги-єгу чис­тять їх шкреблами, розчісують їм гриви, миють ноги, дають їсти і стелять їм постелі.
«Я добре розумію вас,— зауважив хазяїн.—Тепер мені цілком ясно, що хоч які нібито розумні у вас єгу, але
236
ви самі кажете, що справжні ваші господарі все ж таки гуїгнгнми. Мені дуже хотілося б, що і наші егу були такі слухняні».
Тут я попросив його милість дозволити мені не розка­зувати далі, бо був певний, що докладніша розповідь прик­ро вразить його. Але він настоював і звелів казати все— й добре, й погане, отже, я мусив скоритися. Я почав з того, що гуїгнгнми, яких у нас називають кіньми, ще найблаго- родніші, наймиліші, найміцніші й найпрудкіші серед наших тварин; у людей заможних і визначних вони ходять під сідлом, возять карети й беруть участь у перегонах; там їх доглядають і дуже піклуються ними, поки вони здорові й мають міцні ноги, а як тільки вони заслабнуть, то їх про­дають на всіляку брудну роботу, де вони й здихають, після чого з них здирають шкури і продають за безцінь, а тіло викидають собакам та хижим птахам. Згадав я і про коней звичайної породи, які не мають такої щасливої долі, бо більшість їх належить селянам та візникам, що виснажують їх тяжкою працею і гірше годують. Я пояснив також, як у нас їздять верхи, описав форму і призначення вуз­дечки, сідла, острогів, пуги, збруї та коліс, а на закінчен­ня розказав про пластини з твердої речовини, так зва­ного заліза, що їх прибивають коням до копитів, щоб вони не збивалися на твердих кам’яних шляхах, якими ми часто їздимо.
Висловивши величезне обурення з цьоГо, хазяїн сказав, що не може збагнути, як ми насмілюємося сідати на спину гуїгнгнма,— він-бо, мовляв, певен, що найкволіший з його слуг легко скине з себе найдужчого єгу або розтовче на смерть цю тварину, покачавшись з нею по землі. Я відповів, що коней від трьох-чотирьох років у нас починають призви­чаювати до різної роботи, а тих, що виявляють упертість, запрягають у воза і люто б’ють за кожну провину; що сам­ців, призначених під сідло або для запрягу, звичайно хо­лостять, коли їм мине два роки, щоб вибити їм дурість з голови і зробити слухняними й тихими; що всі наші гуїгнгн­ми дуже чутливі до покарання й до ласки; але я просив його милість узяти до уваги, що в них, як і в тутешніх єгу, нема й крихти розуму.
Мені доводилося раз у раз вдаватися до манівців, щоб розтлумачити хазяїнові те, про що я говорив, бо в гуїгнгн­мів менше, ніж у нас, пристрастей і потреб і мова їхня не така багата на слова, як наша. Але не можна описати бла­
237
городного обурення, яке викликала в нього моя розповідь про наше брутальне поводження з гуїгнгнмами, особливо . коли я згадав про наш звичай вихолощувати їх, іДоб пере­шкодити їм плодитися й привести до покори. Правда, він таки визнав, що коли існує країна, де з усіх Тварин обдаро­вані розумом тільки єгу, то вони й повинні панувати, бо- розум завжди й скрізь неминуче здобуде перевагу над гру­бою силою; проте, мовляв, будова нашого тіла, особливо мого, дає йому підставу твердити, що нема такої тварини однакового з нами розміру, яка була б гірше пристосована до того, щоб використовувати срій розум Для задоволення життьових потреб. Потім він спитав, на кого більше схожі мої земляки: на мене чи на їхніх єгу. Я запевнив його, що побудований так само, як і більшість моїх однолітків, але молодші від мене самці, та самиці значно тендітніші й ніж- нїші, і шкіра в самиць звичайно біла як молоко. На це він сказав, що я, звичайно, відрізняюся від інших єгу, бо куди охайніший і не такий потворний, як вони, але щодо прак­тичних переваг, то порівняння з ними буде не на мою ко:' ристь. Мої нігті 1 на передніх, і на задніх ногах зовсім ні до чого, та й мої передні кінцівки навряд чи можна назвати ногами, бо він ніколи ще не бачив, як я ходжу на них; вони занадто ніжні, щоб безпечно торкатися твердої землі, і три­маю я їх здебільшого голими, а коли часом і надягаю щось на них, то воно зовсім іншої форми й не таке міцне, як оте, що на моїх задніх ногах. Через те, мовляв, я й не можу хо­дити впевнено, бо якщо одна з моїх задніх ніг послизнеть­ся, то я неодмінно мушу впасти. Далі він почав перелі­чувати інші недоладності моєї будови: пласке обличчя, довгий ніс, очі, розташовані спереду в лобі, через що я не можу дивитись убік, не повернувши голови; нездатність їсти, не підносячи до рота передні ніг, для чого, мабуть, природа й дала їм стільки суглобів. Не розумів він і того, навіщо стільки дрібний відростків на моїх задніх ногах, теж занадто ніжних, щоб витримувати дотик до твердого або гострого каміння без оболонки, зробленої із шкіри інших тварин; звернув він увагу й на непристосованість мого тіла до спеки та холоду, проти яких я мушу захищатися одягом, що його так нудно й клопітно надівати й скидати щодня. Нарешті, знаючи, з якою огидою ставляться в них до єгу всі тварини (слабкіші уникають їх, а сильніші женуть геть від себе), він хоч і ладен припустити, що ми обдаровані ро­зумом, проте не може збагнути, яким способом ми перема­
гав
гаємо цю природну відразу до нас з боку всіх живих істот, та ще й примушуємо їх служити нам. А втім, він тут-таки висловив бажання припинити цю розмову, бо йому більше хотілось дізнатйся про мене самого, про країну, де я на­родився; та про моє життя і пригоди перед тим, як я потра­вив до НИХ.
Я запевнив хазяїна, що з великою охотою задовольню його бажання, але боюся, що не зможу висловитися досить ясно у багатьох питаннях, про які його милість не має жодного уявлення, бо я не бачив у їхній країні нічого по­дібного. Проте я сказав, що старатимуся розповісти про - все якнайзрозуміліше, добираючи придатні порівняння, і уклінно просив його допомоги, коли мері бракуватиме  відповідних слів, на що він ласкаво дав свою згоду;
Я сказав, що походжу від чесних батьків і народився на острові, який зветься Англією і лежить так далеко, що наймоторніший з його слуг дістався б туди не раніше як за річну путь сонця. Вчився я на хірурга, тобто вмію ліку­вати рани й місця, пошкоджені внаслідок нещасливого випадку або насильства. Моєю батьківщиною править самиця, яку ми звемо королевою. Покинув я свою країну задля того, щоб розбагатіти й, повернувшись додому, жити в достатку з дружиною та дітьми. Під час останньої подо­рожі я командував кораблем і під моїм началом було щось із п’ятдесят єгу. Багато їх померло дорогою, і я мусив узяти на їхнє місце інших, набраних з різних націй. Наш корабель двічі мало не потонув: одного разу через бурю, а другого — ударившись об скелю. Тут хазяїн перепинив мене, спитав­ши, яким чином мені пощастило переконати чужинців з різних країн їхати зі мною, попри всі втрати і небезпеки, що їх я зазнав перед тим. Я роз’яснив, що то були одчай­душні люди, примушені тікати з рідного краю — хто через злидні, а хто від кари за злочин. Деякі з них звелися ні на що внаслідок нескінченних судових процесів, деякі про­циндрили все, що мали, на пияцтво, розпусту чи картярство. Інших обвинувачували в зрадництві, убивстві, злодійстві, отруєнні, грабіжництві, ошуканстві, шахрайстві, підроб­люванні грошей, гвалтуванні та мужолозтві. Були там і такі, що дезертирували з війська чи перекинулись до ворога, а більшість їх утекли з в’язниць. Ніхто з них не насмілювався повернутись на батьківщину, боячись ши­бениці або голодної смерті в тюрмі, і тому вони змушені були шукати прожитку десь-інде.
239
Під час цієї розповіді хазяїн зволив кілька разів пере­пинити мене, і я мусив розтлумачувати йому характер зло­чинів, через які більшості моїх матросів довелося тікати з рідного краю. Минуло кілька днів, перш ніж він почав ро­зуміти мене. Він ніяк не міг збагнути, що спонукало їх до згаданих злочинів. Я пояснив, як міг, що таке жадоба вла­ди та багатства, і змалював жахливі наслідки зажерливості, нестриманості, злоби й заздрощів. Усе це я змушений був визначати й описувати з допомогою численних прикладів та порівнянь, і хазяїн раз у раз із подивом та обуренням підводив угору очі, як людина, вражена чимось небаченим і нечуваним. Влада, уряд, війна, закон, кара й безліч інших речей не мають у їхній мові відповідних слів, і це майже позбавляло мене змоги дати йому уявлення про те, про що я говорив. Та завдяки своєму неабиякому розумові, під­живленому міркуванням та нашими розмовами, він нарешті добре усвідомив собі, на що здатна натура людська в нашій частині світу, і зажадав од мене докладнішої розповіді про край, який ми звемо Європою, а особливо про мою бать­ківщину.
РОЗДІЛ V
На вимогу хазяїна автор знайомить його із становищем Англії. Причини воєн між монархамиЄвропи. Автор починає розповідь про англійську конституцію.
Нехай читач ласкаво візьме до уваги, що нижчеподаний переказ численних моїх розмов з хазяїном торкається лише найсуттєвіших питань, що їх ми не раз обговорювали протя­гом більше як двох років, бо, в міру того як я вдосконалю­вався в мові гуїгнгнмів, його милість вимагав усе нових подробиць. Я змалював йому, як умів, загальне становище у Європі, розповів про торгівлю та промисловість, науки та мистецтва, і відповіді, що їх я давав на його найрізнома­нітніші запитання, ставали предметом нових невичерпних розмов. Але я подаю тут тільки найістотніше з того, що ми говорили про мою батьківщину, по змозі привівши усе до ладу; при цьому я не зважатиму на хронологію та інші деталі, а дбатиму лише за істину. Турбує мене тільки те, що я навряд чи спроможуся переповісти як слід доводи й вислови мого хазяїна і вони чимало втратять як через мою
240
невправність, так і внаслідок перекладу їх на нашу варвар­ську мову.
Отже, вдовольняючи бажання хазяїна, я розповів йому про революцію, що сталася за принца Оранського, про три­валу війну з Францією, розпочату згаданим принцом і від­новлену його наступницею — нинішньою королевою,— вій­ну, в якій узяли участь наймогутніші держави християн­ського світу і яка триває й дотепер. На його вимогу я ви­рахував, що під час цієї війни вбито вже близько мільйона єгу, здобуто щось із сто або й більше міст і спалено чи по­топлено втроє більше кораблів.
На запитання хазяїна про причини, які змушують наші країни воювати між собою, я відповів, що їх незліченна кількість, але я Назву лише деякі, найголовніші. Гноді це чванливість монархів, яким завжди мало землі й людей, щоб ними правити, іноді —розбещеність міністрів, які під’­юджують короля розпочати війну, щоб заглушити чи від­вернути нарікання підданців на їхнє погане урядування. Багатьох мільйонів жертв коштувала й різниця в поглядах, як-от наприклад: чи визнавати хліб за тіло, чи тіло за хліб, а сік деяких ягід за кров чи вино; чи слід вважати свист гріхом чи доброчинністю; що краще — цілувати чур- бак чи вкинути його'в огонь; який колір найбільш придат­ний для верхнього одягу — чорний, білий, червоний чи сірий; чи має бути той одяг довгим або коротким, широким або вузьким, брудним або чистим; та багато чого іншого. І саме отакі війни, що виникають внаслідок розбіжності ду­мок, особливо в питаннях неістотних, бувають звичайно най- кривавіші, найзапекліші й найтриваліші.
Іншим разом війна між двома монархами має вирішити, кому з них належить захопити володіння третього монарха, хоч жоден з них не має на те ніякого права. Інколи один монарх нападає на другого з остраху, щоб той не напав на нього перший. Іноді війну починають через те, що ворог за­надто могутній, а іноді тому, що він занадто слабкий. Бу­ває, що нашим сусідам бракує того, що є в нас, або вони мають те, чого нам бракує, — тоді Ми починаємо воювати і воюємо доти, поки вони не візьмуть нашого або не віддадуть свого. За цілком законний вважають напад на державу, ви­снажену неврожаєм, спустошену моровицею або знесилену міжусобними чварами. За справедливу визнають і війну з своїм найближчим союзником, коли яке-небудь його місто лежить зручно для нас або клапоть його землі може округ­
241
лити й поповнити наші володіння. Якщо той чи той монарх посилає своє військо в країну, де населення темне й нуж­денне, то він має право винищити половину людності, а решту зробити рабами, щоб цивілізувати їх і відвернути від варварських звичаїв. Визнано цілком шляхетним і почесним способом, який часто практикується,— коли монарх, за­кликаний сусідом на допомогу проти напасника, перемігши ворога, сам захоплює ті землі і вбиває, ув’язнює або заси­лає монарха, якого прийшов захищати. Кровне споріднення і шлюбні зв’язки також часто бувають за причину війни між двома ^монархами, і що ближче це споріднення, то більша в них схильність до чвар. Заможні нації — бундючні, бідні — голодні, а голод і пиха завжди ворогують між собою. З усіх цих міркувань ремесло солдата скрізь вважають за найпо- чесніше, бо солдат—це єгу, що за гроші мусить убивати якомога більше таких, як і він сам, хоч вони не заподіяли йому нічого лихого
У Європі існує навіть особливий рід монархів-злидарів, які, не маючи змоги воювати самі, віддають своє військо в найми заможнішій державі, визначаючи певну поденну плату за кожного солдата. Три чверті плати вони бе­руть собі, і це чи не єдине, що вони мають на прожиток. Такі монархи є в Німеччині та інших північних країнах Європи.
«Те, що ви розповіли мені про війну,— сказав мій ха­зяїн,— чудово доводить, що то за розум, яким ви вихваляє­тесь. Та, на щастя, у ваших діях більше ганебного, ніж небезпечного, бо природа не дала вам змоги чинити багато лиха. Адже ваш рот лежить в одній площині з іншими час­тинами вашого обличчя і ви можете кусати один одного хіба з обопільної згоди. А пазури на передніх і задніх ногах у вас такі короткі та м’які, Шо один наш єгу легко подолає дюжину ваших. І тому щодо названого вами числа вбитих під час війни я можу подумати тільки одне: ви говорили те, чого не було».
Я не стримався, похитав толовою і тільки посміхнувся з його темноти. Досить обізнаний з мистецтвом війни, я почав описувати наші гармати, гаківниці, мушкети, карабіни, пістолі, кулі, порох, шаблі, багнети, битви, облоги, від­ступи, атаки, міни, контрміни, бомбардування; морські бої, коли тонуть кораблі з тисячними екіпажами; битви, в яких гине по двадцять тисяч з кожної сторони; шматки люд­ських тіл, що злітають у повітря, стогін поранених, дим,
242
галас, метушню, смерть під ногами коней; втечу, переслі­дування, перемогу; поле, засіяне трупами, покинутими на здобич Собакам, вовкам та хижим птахам; грабування, розбої, гвалтування, підпали й руйнування. І нарешті, щоб довести відвагу моїх любих земляків, я розповів, що на власні очі бачив, як підчас облоги одного міста вони виса­дили в повітря понад сто ворогів і стільки ж іншим разом на одному кораблі, так що пошматовані трупи падали потім з-за хмар на втіху глядачам.
Я хотів був докладніше спинитися на деяких подроби­цях, але хазяїн звелів мені замовкнути: Кожен, хто знає' натуру єгу, сказав він, легко повірить, що,, маючи силу та хитрість, які відповідають їхній- злостивості, ці мерзенні тварини здатні на будь-який із названих мною гидотних вчинків. І те, що я розповів, не тільки збільшило його оги­ду До всієї їхньої породи, але й посіяло в його душі зовсім не знаний йому доти неспокій. Він боявся, що, звикнувши до таких ганебних слів, почне ставитися до них спокійніше. Далі він сказав, що хоч єгу його країни й викликають у нього презирство, але він обвинувачує їх за їхні огидні якості не більше, як гннейх (тамтешніх хижих птахів) за жорстокість або гострий камінь за те, що він ріже ногу. Ко­ли ж таку мерзоту чинять створіння, які хизуються своїм ро­зумом, то він боїться, що їхня розумова розбещеність гірша за жорстокість. А тому він ладен думати, що насправді ми обдаровані не розумом, а особливою властивістю, яка збіль­шує наші природні пороки, подібно до того, як хвилі струм­ка, відбиваючи образ потворного тіла, не тільки збільшують його, а й ще дужче спотворюють.
Додавши, що про війну він під час цієї та попередніх розмов чув уже досить, хазяїн сказав, що тепер його бенте­жить інше питання. Я розповідав йому раніше, що дехто з екіпажу мого корабля залишив свою батьківщину через те, що все майно відібрав у них закон, і хоч я й пояснював йому це слово, але він ніяк не може збагнути, яким чином закон, що має охороняти людей, спричинює'їхнє розорення. Тому він зажадав, щоб я докладніше розповів, що тйсе закон і як його застосовують у нашому житті, бо, на його дум­ку, розумним тваринам, за яких ми себе вважаємо, ціл­ком досить керуватися велінням природи та розуму і саме вони мають показувати нам, що слід робити, а чого уникати.
Я пояснив йому, що закон це наука, з якою я обізнаний
243
мало, а коли щось і знаю про неї, то лише тому, що одного разу вдався до адвокатів, які марно намагалися захистити мене від кількох заподіяних мені кривд; а втім, я пообі­цяв задовольнити по змозі його цікавість.
Я розповів, що серед нас є корпорація людей, яких змал­ку навчають мистецтва з допомогою довгих промов доводити, що чорне це біле, а біле це чорне,— залежно від того, за що і скільки їм платять. Решта людей — їхні покірливі раби. Коли, наприклад, сусідові сподобається моя корова, він наймає адвоката, і той доводить, що моя корова повинна належати йому. Я, обстоюючи свої права, мушу найнйти іншого адвоката, бо, за нашими законами, ніхто не може говорити за себе сам. У цьому випадку мені, справжньому власникові корови, загрожують Дві небезпеки. По-перше, мій адвокат, що звик мало не з колиски захищати брехню, почуває себе дуже ніяково, коли йому випадає боронити справедливість; для нього це неприродне Діло, і робить він його звичайно без охоти й сумління. По-друге, обстоювати правду він мусить з великою обережністю, щоб не викли­кати невдоволення суддів і не потрапити в неласку серед братів-адвокатів за приниження гідності суду. Отже, щоб зберегти свою корову, мені залишається тільки два способи: перший — подвійною платою підкупити адвоката супротив­ної сторони, і тоді він зрадить свого клієнта, облудно на­тякнувши судові, ніби правда на його боці; другий — щоб мій адвокат виставив мою вимогу як цілком несправедливу, висловивши, скажімо, припущення, що корова насправді не моя, а мого суперника, і коли він зробить це досить спритно, то прихильність суддів до мене буде забез­печена.
Його милості треба знати також, сказав я далі, що на суддів, які мають вирішувати всі майнові суперечки і ухва­лювати вироки в карних справах, у нас призначають най- спритніших адвокатів із тих, що постаріли'або зледащіли. Отож, боровшись ціле своє життя проти правди й справед­ливості, вони й тепер з фатальною неминучістю дбають за брехню, кривоприсяжництво та насильство, і я не раз чув про суддів, які воліли краще відмовитися взяти хабара з правої сторони, ніж похитнути гідність корпорації вчинком, що не відповідає природі її діяльності.
ЦІ охоронці закону беззастережно вважають, що все, визнане законним раніше, має бути законним і тепер, і через це особливо ретельно зберігають усі попередні вироки,
244
які суперечать справедливості та здоровому розумові. Оці вироки, що їх вони звуть прецедентами, і правлять за най­вагоміші докази, якими вони обгрунтовують найнеправди- віші думки, і судді ніколи не керуються чимось іншим.
Обстоюючи якусь справу, вони старанно уникають за­ходити в її суть, а все своє красномовство, запал і прискіп­ливість звертають на дрібниці, що не мають з цією справою нічого спільного. Приміром, у вищезгаданому випадку їх зовсім не цікавитиме, які права має на корову мій супротив­ник і чим він може їх довести, зате вони почнуть допиту­ватися, чорна вона чи руда, довгі в неї роги чи короткі, паслася вона на круглому чи на квадратному полі, доїли її в корівнику чи десь-інде; на які хвороби вона хворіла і т. ін. Після того вони заходяться розшукувати прецеденти, раз у раз проситимуть відкласти справу і, може, через де­сять, двадцять) а то й через тридцять років нарешті якось розв’яжуть її.
Треба зазначити також, що ця корпорація має свою го­вірку, особливий жаргон, незрозумілий для простих смерт­них, що ним писані й усі оті закони, яких вони навмисне випускають безліч, зовсім заплутавши суть істини та брех­ні, правди та несправедливості. Щоб вирішити, наприклад, чи належить лан, який я дістав у спадщину від шести по­колінь моїх предків, мені чи якомусь чужинцеві, що живе за триста миль, треба витратити років з тридцять.
В справах злочину проти держави судові методи значно простіші й скоріші. Суддя насамперед дізнається, як став­ляться до даного випадку можновладці, і залежно від того, зберігаючи всі законні формальності, однаково легко може повісити злочинця або звільнити його.
Тут хазяїн перепинив мене і висловив жаль, що такі, за моїми словами, обдаровані чудовими здібностями створіння, як ці адвокати, не заохочуються до того,щоб учити інших мудрості та доброчесності. У відповідь на це я запевнив його милість, що в усьому, що не стосується їхнього ремесла, вони — найбільші серед нас дурні й невігласи, найнікчем- ніші співрозмовники, запеклі вороги науки та освти, схиль­ні перекручувати здоровий людський розум в усякому питанні так само, як вони перекручують його в своїй судовій практиці.
245
РОЗДІЛ VI
Продовження опису становища Англії. Характеристика першого міністра при європейських дворах.
Мій хазяїн ніяк не міг збагнути, які мотиви спонукають наших охоронців закону завдавати собі такого клопоту, докладати стільки зусиль і заходити в спілку з неправдою тільки на те, щоб пошкодити своїм же братам; не міг він зрозуміли й того, що я маю йа думці під словом плата.. Отже, я мусив подолати Чимало труднощів, розказуючи йому про роль грошей, про матеріал, з якого їх карбують, та про вартість благородних металів. Я пояснив, що коли, єгу має багато цієї коштовної речовини, він може придбати все, Що забажає: найліпший одяг, найкращий будинок, най­більшу ділянку Землі, найдорожчі страви та напої, вибрати найкрасивішу самицю. Все це можна купити лише за гроші, і тому наші єгу ніколи не задовольняються тим, що мають; їм здається, що в них завжди мало грошей, щоб складати їх або витрачати — залежно від того, чи вони скнари з при­роди, чи марнотрати. Багатий пожинає плоди роботи бід­ного, а бідних припадає тисяча на одного багатого, отже, більшість нашого народу поневіряється, виснажуючи себе за мізерну плату, щоб меншість мала змогу жити в розко­шах.
Я докладно спинився на цій темі, але його милості важко було зрозуміти мене, бо він вважав, що кожна тварина має право на свою частку плодів землі, а особливо ті, ща па­нують над рештою. Зокрема його цікавило, що то за кош­товні страви і чому декому з нас бракує їх. Я перелічив усі найдорожчі страви, що спали мені на думку, і, описавши різні способи готувати їх, додав, що по деякі напої, при­прави та безліч інших речей нам доводиться посилати кораб­лі до всіх частин світу. Я сказав йому також, що для того, аби дати поснідати якійсь вродливій самиці єгу або знайти для неї посуд, треба принаймні тричі об’їхати навколо земної нулі. Це остаточно переконало мого хазяїна, що наша країна дуже бідна, бо не може сама прогодувати нас. Але найбільше здивувало його те, що такі величезні, за моїм описом, земельні простори позбавлені води для пиття і ми мусимо їздити по напої аж за море. Я роз’яснив, що Англія (люба моя батьківщина), як підраховано, продукує їжі втроє більше, ніж її може спожити, так само,, як і чу­
246
дових напоїв, виготовлюваних із зерна або з соку плодів деяких дерев. В такій самій пропорції маємо ми взагалі все потрібне для збиття. Проте, щоб задовольнити жадобу роз­коші та нездержливість самців і чванливість самиць, ми відвозимо більшу частину найпотрібніших нам самим ре­чей в інші країни, а натомість дістаємо інші, що сприяють розвиткові серед нас хвороб, примх і пороків. Внаслідок цього багато хто з нас мусить підтримувати своє існування жебрацтвом, крадіжками, грабіжництвом, шахрайством, звідництвом, кривоприсяжництвом, лестощами, підкупом, підроблюванням грошей, картярством, брехнею, плазу­ванням,. хвастощами, торгівлею виборчими голосами, астро­логією, пустопорожньою писаниною, труїнням, розпустою, святенництвом, наклепами, вільнодумством та подібними до того діяннями. Всі ці терміни були зовсім не Зрозумілі для хазяїна, і я мав чимало клопоту, поки розтлумачив їх.
Далі я пояснив, що вино з чужих країв ми довозимо не тому, що нам бракує води або іншого питва, а тільки завдя­ки властивості цієї рідини звеселяти й туманити голову. Воно розвіює сум, викликає в уяві дивовйжні, химерні ви­діння, живить надію і проганяє страх, позбавляє на деякий час здатності розумно міркувати і, нарешті, відібравши нам ноги, занурює в глибокий сон. Правда,прокинувшись, ми почуваємо себе знесиленими й пригніченими, і взагалі треба визнати, що вживання цієї рідини спричиняється до чис­ленних недуг, скорочує наше життя і робить його не­щасливим.
До цього всього я додав, що більшість нашого населення живе з постачання різних потрібних речей та предметів розкоші багатим людям і одне одному. Дома я, наприклад, звичайно ходжу в одежі, що на вироблення ЇЇ пішла праця не менш як ста ремісників. Ще більше людей працювало над спорудженням і оздобленням мого дому, а щоб убрати й прикрасити мою дружину, їх треба ще разів у п’ять більше.
Під час наших розмов я не раз уже згадував про те, що багато моїх матросів померли від хвороб, і тепер хотів роз­повісти його милості про людей, які живуть з лікування хворих. Але тут я натрапив на надзвичайні труднощі і ледве спромігся пояснити хазяїнові те, що мав на думці. Він добре розумів, що кожний гуїгнгнм слабне за кілька днів перед смертю чи інколи може зламати собі ногу через якийсь нещасливий випадок. Але йому здавалося неможливим, щоб природа, яка робить усе досконало, дала змогу хворобам
247
розвиватись у нашому тілі, і просив пояснити йому при­чини такого незбагненного лиха. На це я відповів, що ми живимося безліччю речей, які діють на наш організм у су­противних напрямах; що ми їмо, не почуваючи голоду, і п’ємо, коли нас не змушує до цього спрага; що в нас заве­дено сидіти цілі ночі й пити міцні напої, нічого не ївши, а це нахиляє до лінощів, викликає запалення в нашому тілі й розладнує травлення або перешкоджає йому. Далі я роз­казав, що продажні самиці єгу — повії — розносять особ­ливу хворобу, від якої в тих, хто побуває у їхніх обіймах, починають гнити кістки, що ця та багато інших недуг пе­реходять від батька до сина, і тому багато хто з нас з’яв­ляється на світ, вже несучи їх у собі; що я не можу перелі­чити всі хвороби, які вражають людський організм, бо їх існує не менше ніж п’ять чи шість сотень і виникають вони на всіх членах і суглобах нашого тіла; одне слово, кожний наш орган, як зовнішній, так і внутрішній, має свої, влас­тиві йому немочі. Щоб боротися з ними, у нас виховують спеціальних людей, які лікують або вдають, ніби лікують хворих, і я, знаючись трохи на цих справах, на бажання його милості можу розповісти про таємниці та способи їх­нього мистецтва.
Основне положення їхньої науки полягає в тому, що всі хвороби походять від переповнення, і звідси вони роблять ~ висновок, що насамперед треба зовсім спорожнити тіло-— або природним шляхом, або ж через рот. Вони беруть трави, мінерали, смоли, олії, скойки, солі, соки, водорості, послід, кору з дерев, змій, жаб, павуків, кістки й м’ясо померлих людей, птахів, звірів та риб і роблять суміш, таку гидку й нудотну за своїм смаком та запахом, що шлунок зараз же з огидою викидає її назад; і це вони називають блювотним. Іншим разом, приготувавши з тих же складових частин і тої чи тої отрути такі самі мерзенні й нестерпні для кишок ліки, вони змушують хворого вводити їх через верхній або нижній отвір (залежно від настрою лікаря). Ліки ці, по­слабляючи черево, женуть усе вниз і звуться проносним, або клістиром. Оскільки природа (так твердять лікарі), яка призначила передній верхній отвір тільки для впро­вадження всередину твердих та рідких речовин, а задній для випорожнювання, під час хвороби, за дотепною вигадкою цих штукарів, неначе вибивається з сідла, то, щоб повернути її на місце, з тілом хворого треба поводитися протилежним способом і використовувати обидва отвори навпаки, впро-
248
ваджуючи тверді та рідкі речовини у відхідник, а випо­рожнюючись через рот.
Але, крім справжніх хвороб, у нас є ще й фальшиві, проти яких лікарі винайшли і фальшиве лікування. Ці недуги мають свої назви, і для кожної з них є спеціальні ліки. На них завжди хворіють самиці наших єгу.
Особливо відзначається це плем’я своїми прогнозами, і тут воно рідко помиляється. У випадку справжньої хвороби, більш або менш небезпечної, лікарі звичайно пророкують смерть, яка завжди залежить від них, чого не можна ска­зати про одужання. А якщо після того хворому несподівано покращає, то вони, щоб їм не закидали неправдивого про­гнозу, знають, як довести світові свою мудрість, вчасно дав­ши хворому відповідну дозу ліків. Усе це робить їх надзви­чайно корисними для чоловіків та жінок, яким набридло їх­нє подружжя, а також для, старших синів, міністрів і часто для монархів.
Мені вже раніше час від часу доводилося розмовляти з моїм хазяїном про природу урядування взагалі і зокрема про чудову англійську конституцію — предмет справедли­вого подиву й заздрощів у всьому світі. Та коли я цього разу випадково згадав про міністрів, то він, трохи перегодя, зве­лів мені пояснити, яких саме єгу  я називаю цим словом.
Я розповів йому, що перший, або головний, міністр, про якого я говоритиму, це створіння, що не знає ні радощів ні горя, ні любові ні ненависті, ні жалю ні гніву; в кожному разі він не виявляє ніяких пристрастей, крім невситимої жадоби багатства, влади й титулів. Слова він уживає для різних потреб, але тільки не на те, щоб висловлювати свої думки. Правду він каже лише тоді, коли хоче, щоб її вва­жали за брехню, а бреше тоді, коли бажає, щоб йому пові­рили. Тих, кого він ганьбить поза очі, напевне чекає підви­щення, а той, кого йому трапиться похвалити перед іншими, може вважати себе від того дня за пропащу людину. Най­гірша ознака — це коли він щось пообіцяє, а надто ще й ствердить свою обіцянку присягою; тоді кожен, хто має розум, зараз же тікає геть і кидає всяку надію.
Існує три способи стати першим міністром: перший — уміло скористуватися своєю дружиною, донькою або сест­рою, другий — зрадити або підсидіти свого попередника і третій — якнайзапальніше виступати прилюдно проти роз­бещеності при дворі. Але розумний король скоріше вибере того, хто вживає останнього методу, бо ці палкі викривачі
249
потім завжди найслухняніше потурають бажанням і при­страстям свого володаря. Маючи в своєму розпорядженні всі посади, ці міністри забезпечують собі владу, підкупаючи більшість членів сенату або державної ради, і нарешті вони особливим способом, що зветься актом амністії (тут я виклав хазяїнові його суть), уникають розплати й відхо­дять від громадських справ, обтяжені награбованим у на­роду добром.
Палац першого міністра являє собою щось на зразок школи, де він своїм прикладом готує інших до такої самої діяльності. Його пажі, лакеї та швейцари, наслідуючи пана, самі стають міністрами в своїй галузі і досконало опано­вують три головних елементи цього мистецтва: нахабство, брехню та підкуп. Є в них відповідно і свої двори, що скла­даються з осіб високого рангу, а іноді, завдяки своїй сприт­ності й безсоромності, вони поволі підносяться до того, що заступають свого пана.
 Першим міністром керує звичайно яка-небудь стара розпусниця або його улюблений лакей; вони правлять не­мовби за канали, якими розливаються всі милості, і, влас­не, саме їх можна з певністю назвати справжніми правите­лями королівства.
Одного дня, почувши від мене про наше дворянство, мій хазяїн люб’язно сказав мені комплімент, якого я зовсім не сподівався. Він висловив думку, що я належу до якоїсь благородної родини, бо, поступаючись перед усіма їхніми єгу силою та прудкістю, я дуже відрізняюсь од них і кра­щими формами тіла, і кольором шкіри, і охайністю, що можна приписати лише відмінному, ніж в інших тварин, життю; до того я обдарований не тільки здатністю говорити, а й деякими ознаками розуму в такій мірі, що всі його знайомі вважають мене за справжнє диво.
Він звернув мою увагу на те, що й у них білі, гніді та мишасті гуїгнгнми трохи відрізняються будовою тіла й гіршими природними здібностями від гуїгнгнмів сірих, ча­лих та вороних і через те звичайно виконують обов’язки- слуг. Проте, мовляв, їм і на думку не спадає рівняти себе до кращої породи, бо таке прагнення вважали б у їхній країні за дике й неприродне.
Я уклінно подякував його милості за похвальну думку, яку він люб’язно склав про мене, але запевнив його, що по­ходжу від простих чесних батьків, які ледве-ледве спромог­лися дати мені пристойну освіту, і що наше дворянство зов­
250
сім не таке, як він собі уявляє. Далі я розказав, що молоді дворяни з дитинства привчаються до розкошів та неробства і, як тільки дозволяє їм вік, починають витрачати свої сили в товаристві розпусних самиць, які заражають їх мерзенними хворобами; коли ж вони проциндрять майже всі свої стат­ки, то заради грошей одружуються з жінками низького ро­ду, негарними й кволими, яких вони ненавидять, і знева­жають. Діти в них звичайно золотушні, рахітичні й по- творні і через те їхні роди дуже рідко переживають три покоління, якщо тільки жінка не подбає про те, щоб знайти здорового батька серед своїх сусідів або слуг і тим поліп­шити й продовжити рід . Кволе, хворобливе тіло, худорлява постать і бліда шкіра визнаються в нас за справжні ознаки благородної крові, а здорове, міцне тіло вважають ганьбою для людини значного роду, бо всі кажуть тоді, що справж­нім її батьком був конюх або кучер. До цих тілесних вад додаються ще й розумові та моральні, і кожен з цих людей являє собою сполучення недолугості, дурості, темноти, примхливості, хтивості й дурної пихи.
Без згоди цих видатних людей не можна затвердити, ска­сувати або змінити жодного закону, і вони ж таки беззасте­режно порядкують всією нашою власністю.
РОЗДІЛ VII
Велика любов автора до рідного краю. Зауваження його хазяїна щодо описаних автором англійської конституції та англійського уряду з деякими паралелями та порівняннями.
Спостереження хазяїна над людською природою.
Читач, мабуть, здивується, що я насмілився виставити наше плем’я в такому непривабливому вигляді перед гуїгн­гнмами, які й без того схильні були до найгіршої думки про людський рід завдяки моїй цілковитій подібності до їх­ніх єгу. Мушу одверто признатися, що чесноти цих чудових чотириногих у порівнянні з розпустою людською розкрили мені очі й так поширили мій світогляд, що наші вчинки й пристрасті я почав бачити в зовсім іншому освітленні і ви­рішив, що з честю роду нема чого церемонитись; та це було б і неможливо з такою проникливою особою, як мій хазяїн, котрий щодня виявляв у мене безліч поганих прикмет, що їх серед нас ніколи не вважали б за найменші вади. Завдяки 
251
йому я навчився ненавидіти брехню та обман і так полюбив правду, що заприсягся принести їй в жертву все.
Я хочу бути цілком щирим і признатися читачеві, що в мене був ще один, важливіший мотив для такого вільного змальовування нашої породи. Не проживши в цій країні й року, я пройнявся такою любов’ю і пошаною до її жителів, що твердо поклав собі не вертатись додому, а залишитися тут, серед цих дивних гуїгнгнмів, щоб до кінця свого віку спостерігати їхні доброчесності й вправлятись у них, не маючи перед очима жодного прикладу пороку або спокуси. Але доля — мій одвічний ворог — не дала мені такого великого щастя. Проте мене тепер трохи втішає те, що, роз­повідаючи про своїх земляків, я применшив їхні хиби, скіль­ки це було можливо перед таким проникливим співрозмов­ником, і кожне питання освітлював якомога сприятливіше для нас. Хто ж бо, справді, може бути безстороннім, коли йдеться про його батьківщину?
Я переказав тут лише суть численних розмов, які про­вадив з хазяїном майже весь час, поки мав честь бути в нього на службі, і заради стислості випустив набагато біль­ше подробиць, ніж подав.
Коли я відповів на всі запитання хазяїна і його цікавість, здавалося, була вже задоволена, він одного ранку покликав мене і, запропонувавши сісти на певній відстані від нього (такої честі він доти ніколи мені не робив), сказав, що він серйозно обміркував усе те, що чув від мене про мене са­мого та про нашу країну, і розглядає тепер нас як особливу породу тварин, незрозумілим випадком обдарованих неве­личкою часткою розуму, який ми використовуємо лише на те, щоб збільшувати наші природні хиби та набувати нових, яких не дала нам природа. Ми самі позбавляємо себе неба­гатьох здібностей, що ними нас обдаровано, дуже спритно вигадуємо собі нові потреби і, здається, витрачаємо все своє життя на марні намагання задовольнити їх з допомогою різних вигадок. Щодо мене особисто, то я, безперечно не маю ні сили, ні спритності звичайного єгу, невпевнено три­маюсь на своїх задніх ногах, не знати як зумів зробити свої пазури непридатними для захисту і знищити волосся на підборідді, що має захищати шкіру від сонця та негоди. Нарешті, я не можу ні прудко бігати, ні лазити по деревах, як мої брати (так називав він місцевих єгу).
Наші урядові установи й закони, сказав він далі, ясно свідчать про велику недосконалість нашого розуму, а отже,
252
й доброчесності, бо для того, щоб керувати розумним ство­рінням, цілком досить і самого здорового глузду; та ми про це, як видно навіть з моїх слів, і гадки не маємо, хоч він добре помітив, що, бажаючи прикрасити перед ним своїх земляків, я багато чого затаїв від нього, а часто казав і те, чого не було.
Він, мовляв, ще більше ствердився у цій своїй думці, коли спостеріг, що, крім разючої зовнішньої подібності між нашими та їхніми єгу (якщо не брати до уваги такі мої вади, як менша сила, спритність і прудкість, коротші пазури та деякі інші прикмети, здобуті невід природи), між нами іс­нує велика схожість і щодо розуму та вдачі, про що свід­чить змальована мною картина нашого життя, наших зви­чаїв та вчинків. Адже всім відомо, що єгу ненавидять одне одного дужче, ніж будь-яку іншу тварину; проте за причину цього вважають звичайно бридкість, яку вони бачать у всіх своїх родичів, але не помічають у самих себе. Отож і йому спершу здавалося, що ми робимо розсудливо, одягаю­чись і приховуючи тим самим наше потворне тіло, на яке інакше зовсім гидко було б дивитися. Але тепер він бачить, що помилявся, бо незгоди між цими звірами у їхній країні походять з тих самих причин, що і в нас. Коли п’ятьом єгу, сказав він далі, кинути їжі на п’ятдесятьох, то вони, за- мість того щоб спокійно їсти, починають бійку, і кожен намагається захопити все для себе самого. Через це дома доводиться держати їх прив’язаних на певній відстані один від одного, а годуючи поза домом, ставити спеціального слугу, який доглядав би їх. Коли в когось із гуїгнгнмів від старості або нещасливого випадку здохне корова, то, раніше ніж хазяїн устигне забрати падло й кинути своїм єгу, на труп накидаються зграї сусідських єгу і зчиняють бійки на зразок вищезгаданих. Вони завдають один одному жах­ливих ран своїми пазурами, але вбити супротивника на смерть їм випадає досить рідко, бо в них нема такого зна­ряддя, як у нас. Іноді такі бої без будь-якої видимої при­чини відбуваються між єгу кількох суміжних місцевостей, і вони всіляко намагаються напасти на сусідів зненацька, перше ніж ті приготуються. А коли їхні плани зазнають невдачі, вони повертають додому і, через відсутність воро­гів, розпочинають те, що я назвав громадянською війною.
По деяких місцевостях у тій країні, як розказав мені хазяїн, знаходять блискуче різнобарвне каміння, що його страшенно люблять їхні єгу, і, коли такий камінь глибоко
253
сидить у землі, як це часом трапляється, вони цілі дні риють землю своїми пазурами, а виривши камінь, несуть його додому й ховають до купи у своїх хлівах, нашорошено озираючись навколо, бо бояться, щоб хтось не знайшов їх­нього скарбу. Мій хазяїн довго не міг зрозуміти причини такого неприродного потягу, бо не бачив у тому камінні ніякого пожитку для єгу, а тепер почав думати, що це прояв тої ж самої скнарості, що, як я казав, властива нашій породі. Він розповів, що одного разу для спроби потай пе­реніс купку каміння, захованого єгу, в інше місце. Мер­зенна тварина, не знайшовши свого скарбу, зняла страшен­ний лемент, перекусала та передряпала всіх своїх товари­шів, що прибігли на її крик, а потім занудьгувала, не хотіла ні їсти, ні спати, ні працювати, аж поки він не звелів не­помітно покласти каміння назад. Знайшовши його, єгу враз заспокоївся, повеселішав, потім заховав свій скарб в іншо­му, надійнішому місці й відтоді став дуже слухняною худобою.
Хазяїн запевняв мене (та я й сам це помітив), що на по­лях, де є поклади цього блискучого каміння, найчастіше відбуваються запеклі бійки, бо туди завжди вдираються сусідні єгу.
Він розказав також, що під час бійки між двома єгу за знайдений камінь дуже часто з’являється третій і забирає його собі, в чому він вбачав певну схожість з нашими судо­вими процесами, а я, в наших же інтересах, не став йому за­перечувати, бо судові вироки у нас бувають ще несправед­ливіші, ніж згаданий ним спосіб розв’язання суперечки. Справді-бо, тут і позивач, і відповідач втрачають лише ка­мінь, за який сперечаються, а наш суд ніколи не припинить справи, поки обидві сторони не втратять усе, що мали.
Провадячи розмову далі, мій хазяїн сказав, що найогид- нішою рисою вдачі єгує їхня ненажерливість: вони жеруть усе, що навертається їм на очі,— трави, коріння, ягоди, гниле м’ясо тварин або все це разом,— і більше люблять здобуте в бійці або вкрадене, ніж те, що їм дають дома. Якщо здобичі вдосталь, вони жеруть доти, поки мало не луснуть, після чого інстинкт підказує їм якесь коріння, що допомагає випорожнити шлунок.
Є там ще одне, дуже соковите коріння, що трапляється рідко і знайти його важко; єгу пожадливо шукають його, з насолодою смокчуть, і воно впливає на них так, як на нас вино. Під його впливом вони то обіймаються, то б’ються,
254
скиглять, кривляться, белькочуть щось, хитаються, спо­тикаються, тоді падають у грязюку й засинають.
Я спостеріг, що в тій країні, як казав мені хазяїн, з тварин хворіють і справді тільки єгу, та й те трапляється рідше, ніж у нас із кіньми, і пояснюється не поганим по­водженням з ними, а виключно неохайністю та зажерли­вістю цих брудних тварюк. Мова гуїгнгнмів знає лише одне слово для визначення всіх їхніх хвороб: гні-єгу, тобто неміч єгу, а лікують цю неміч мікстурою з їхньої ж сечі з калом, яку силоміць вливають їм у горлянку. Я часто ба­чив, з яким успіхом уживали цих ліків, і в інтересах “блага суспільства сміливо рекомендую їх і моїм, землякам, як чудовий засіб проти всіх хвороб, спричинюваних перепов­ненням шлунка.
Щодо науки, мистецтва, промисловості, урядування то­що, то мій хазяїн-визнав, що з цього погляду між єгу їх­ньої країни та нашої нема або майже нема ніякої схожості. Тим часом його цікавило спостерігати тільки схожі риси нашої вдачі. Вір, правда, чув, нібито деякі допитливі гуїгн­гнми виявили, що майже в кожному стаді єгу є свій, сказа­ти б, ватажок (як, приміром, серед оленів у наших гаях), який відрізняється від інших тварин ще потворнішим ви­глядом і гіршою вдачею. У такого ватажка є звичайно фаво­рит, страшенно подібний до нього. Обов’язок цього фаво­рита полягає в тому, щоб лизати ноги та зад свого хазяїна й приводити до його лігва самиць, за що йому іноді перепа­дає кусень ослячого м’яса. Його ненавидять усі в стаді, і він задля безпеки завжди перебуває коло свого пана. Цей улюбленець залишається при ватажкові, доки знайдуть кого-небудь ще гидкішого, ніж він, і як тільки його звіль­нять, то всі єгу в окрузі — старі й молоді, самці й самиці— на чолі з його наступником кидаються на нього і з голови до ніг каляють своїм послідом. Вирішити, наскільки це скидається на звичаї наших міністрів та придворних, мій хазяїн полишив мені самому.
Я не наважився заперечити щось на цю злісну обмову, що ставила людський розум нижче від кмітливості звичай­ного хорта, який здатен розрізняти гавкання найдосвідче- нішого пса в зграї і, не помиляючись, бігти слідом за ним.
Хазяїн зауважив далі, що єгу мають ще деякі цікаві особливості, про які я, здається йому, не згадував або зга­дав побіжно, коли розповідав про людську породу. У них, сказав він, як і в інших тварин, самиці спільні, але різниця
255
в тому, що самиця єгу пускає до себе самця навіть тоді, коли вона вагітна, і що самці б’ються з самицями так само люто, як і один з одним. І те, і друге свідчить про таке крайнє озвіріння, якого не дійшла ще жодна жива істота.
Ще одною дивовижною особливістю єгу хазяїн вважав їхнє замилування в бруді й неохайності, тоді як усім іншим тваринам притаманна любов до чистоти. Перші два обвину­вачення я залишив без відповіді, бо, попри всю мою при­хильність до людей, не міг сказати й слова на їхній захист. Зате мені легко було б спростувати обвинувачення роду людського в особливій неохайності, якби в тій країні були свині (на мій превеликий жаль, виявилося, що-їх там не водиться), бо ці чотириногі, може, й приємніші на вигляд, ніж єгу, але, як я гадаю, не мають права претендувати на більшу чепурність. Це мусив би визнати і його милість, ко­ли б побачив, як неохайно вони їдять і як кубляться й сплять у грязюці.
Згадав мій хазяїн і про іншу особливість, яку його слу­ги виявили в багатьох єгу і якої він так і не зміг зрозуміти. Він розказав мені, що іноді той чи той єгу забивається в куток, лягає там на землю, виє, стогне і жене від себе вся­кого, хто до нього підходить, дарма що сам він молодий, вгодований і не терпить нужди ні в їжі, ні в питві. Не можуть збагнути причини цієї дивної недуги і слуги хазяїна. Єди­ний засіб, який допомагає проти неї,— це дати єгу важку роботу, від чого він швидко приходить до пам’яті. З любові до собі подібних я промовчав, хоч ясно бачив, що то непо­мильні ознаки спліну, який вражає тільки ледарів, нероб та багатіїв і від якого вони, певно, вилікувалися б, якби за­стосувати такий засіб і до них.
Далі його милість розповів, що самиця єгу, побачивши поблизу молодих самців, має звичку ховатися за кущ чи за горбок і раз у раз визирати звідти, роблячи якісь чудер­нацькі жести; в цей час, як помічено, від неї дуже погано тхне. Коли ж хто-небудь із самців рушить до неї, вона по­волі віддаляється, часто поглядаючи назад, а потім, удав­ши переляк, тікає до якогось затишного місця, бо добре знає, що самець, піде туди слідом за нею.
Якщо в стадо єгу випадком потрапить чужа самиця, то три-чотири єгу тієї ж таки статі зараз же оточують її, по­чинають лупити на неї очі, гергочуть, кривляться, обню­хують її з усіх боків, а тоді одвертаються від неї з жестами зневаги й огиди.
256
Можливо, хазяїн мій трохи перебільшив, розповідаючи мені те, що бачив сам або чув од інших, але я не міг не зро­бити трохи дивного й дуже прикрого висновку, що зародки розпусти, кокетства, заздрості й лихослів’я притаманні жіноцтву від природи.
Я весь час сподівався почути від хазяїна обвинувачення єгу в протиприродних нахилах, таких звичайних у нас серед обох статей. Проте природа, як видно, не дуже досвідчений научитель, і ці вишукані втіхи є виключно породженням мистецтва та думки на нашій частині земної кулі.
РОЗДІЛ VIII
Автор розповідає про деякі особливості єгу. Великі чесно­ти гуїгнгнмів. Виховання та вправи їхньої молоді. Націо­нальна рада.
Я знав людську натуру краще, ніж, на мою думку, міг знати її мій хазяїн, і мені неважко було прикласти змальо­вану ним вдачу єгу до себе самого й до моїх земляків. Спо­діваючись, що власні спостереження дозволять мені зро­бити нові відкриття, я часто просив у його милості дозволу відвідати сусідні стада єгу. Певний, що огида, яку викли­кають ці тварюки, не дозволить мені перейняти їхні погані звички, він завжди задовольняв моє прохання і наказував одному з своїх слуг, дужому гнідому огиреві, вельми приєм­ному й добродушному створінню, охороняти мене, без чого, признаюсь, я не наважився б на такі прогулянки. Читач уже знає, як неприязно з першої ж зустрічі поставились до мене ті гидкі тварини. Після того я ще разів зо три або чо­тири ледве врятувався від їхніх пазурів, коли, не взявши кортика, відходив далеко від дому. Я маю підстави гадати, що вони виразно відчували свою спорідненість зі мною, особливо тоді, як я, користуючись з присутності мого охо­ронця, закачував перед ними рукава сорочки і показував свої голі руки та груди. Тоді єгу присувалися ближче і, наче мавпи, наслідували всі мої рухи, не ховаючи, проте, своєї ненависті до мене. Так само робить і галич, що завзято переслідує приручену галку в шапочці й панчішках, коли та ненароком з’явиться серед зграї.
Єгу змалку надзвичайно моторні, проте мені раз поща­
257
стило-таки впіймати трирічного самця. Я пестив його й усі­ма силами старався заспокоїти, але бісеня так верещало, дряпалось і кусалося, що я мусив випустити його. І то було вчасно, бо на гомін прибігло ціле стадо дорослих; проте, по­бачивши, що дитинча не потерпіло (воно тим часом утек­ло), і вгледівши неподалік гнідого огиря, вони не насмі­лилися підійти ближче. Я спостеріг, що тіло молодого егу дуже смердить і сморід цей скидається на тхориний чи ли­сячий, тільки він ще неприємніший. Я забув згадати ще одну деталь(думаю; читач вибачив би мені, якби я проминув її зовсім): поки я тримав на руках це погане гадюченя, воно обкаляло мені весь одяг своїми рідкими жовтими екскре­ментами. На щастя, недалеко протікав струмок, де я по­мився, як міг, хоч потім не наважився з’явитись до хазяїна, поки одяг мій не провітрився зовсім.
Як я міг зробити висновок, єгу з усіх тварин найменше здібні до виховання. Найбільше, чого їх можна навчити, це тягати вантажі. Але я гадаю, що головною причиною цього є їхня впертість, бо їм не бракує розуму на хитру­вання, обман та помсту. Вони витривалі й дужі істоти, але боягузи і через це нахабні, в’їдливі та жорстокі. Помічено, що червоно-руді єгу обох статей зліші й похітливіші, ніж інші, зате вони дужчі й спритніші.
Тих єгу, що працюють у господарстві, гуїгнгнми оселяють у хлівах коло панського будинку, а інших виганяють у поле, де ті викопують із землі коріння, їдять різне зілля, розшукують падло, а подеколи ловлять тхорів або люхімух- сів (порода польового пацюка) і жадібно пожирають їх. Своїми пазурами вони виривають на узгір’ях глибокі нори й живуть там поодинці. Нори самиць трохи більші, бо в них звичайно живуть ще двоє-троє малят.
Всі єгу змалку плавають, як жаби, і можуть довго бути під водою, де часто ловлять рибу, яку матері відносять у лігво своїм дітям. Читач, сподіваюся, дозволить мені роз­повісти в зв’язку з цим про одну дивну пригоду.
Якось я пішов погуляти з моїм охоронцем, гнідим оги- рем. Надворі була надзвичайна спека, і я попросив його дозволу скупатися в річці, що текла поблизу. Він згодився, і я вмить роздягнувся й спокійно ввійшов у воду. Тим часом за піщаним горбком випадково стояла молода самиця єгу, яка бачила все, що я робив, і, запалившись хіттю (так га­дали ми потім з гнідим огирем), швидко підбігла до берега й кинулась у річку за п’ять ярдів від того місця, де я ку-
258
пався. Ніколи в житті своєму не лякався я так, як тоді. Огир, не підозрюючи ніякого лиха, скуб траву неподалік. Самиця обняла мене найнепристойнішим способом; я за­кричав на весь голос, і огир галопом примчав до мене,після чого вона дуже неохоче випустила мене із своїх обіймів, вискочила на протилежний берег, де стояла й вила, дивля­чись на мене, весь час, поки я одягався.
Ця пригода дуже розважила мого хазяїна та його родину і надзвичайно образила мене. Тепер я не міг уже заперечу­вати, що я справжнісінький єгу, від голови до ніг, коли їхня самиця відчула природний потяг до мене, як до одного із своїх. До того ж і волосся в неї було не руде, що до пев­ної міри виправдувало б її ненормальну хіть, а чорне, як воронове крило. З лиця вона теж була не така гидка, як інші її родички, і мала на вигляд не більш як одинадцять років.
Я прожив у цьому краї три роки, і читач, напевне, спо­дівається, що. я, на взірець інших мандрівників, опишу звичаї та побут тубільців, що й справді були головним предметом моїх досліджень.
Благородні гуїгнгнми мають від природи нахил до всіх чеснот і не уявляють собі, як то розумна істота може робити щось погане. Отже, головне правило в них — це розви­вати розум і керуватися лише ним. Розум для них — не проблематична річ, як у нас, де його використовують, щоб захищати цілком протилежні думки; навпаки, він вражає безпосередньою переконливістю, як це й повинно бути там, де він не змішаний із пристрастю чи інтересом і не затем­нений або знебарвлений ними. Згадую, як важко було мені пояснити моєму хазяїнові значення слова розсуд або мож­ливість заперечувати яке-небудь твердження, бо розум учить нас заперечувати чи твердити лише те, чого ми певні, а коли нема певності, то ми не можемо ні стверджувати, ні за­перечувати. Отже, суперечки, дискусії, обстоювання не­правильних або непевних тез — це лихо, якого не знають серед гуїгнгнмів. Так само, коли я намагався роз’яснити його милості наші різні системи натурфілософії, то він тільки сміявся з того, що створіння, яке претендує на розум, здатне пишатися знанням вигадок інших створінь, та ще в таких питаннях, де це знання, коли б воно ^навіть було без­сумнівним, не може дати ніякої користі. Тут думки його цілком згоджуються з Сократовими, як переказує їх Пла- тон, і це, на мій погляд, робить неабияку честь нашому 
259
королеві філософів. Відтоді я часто міркував про те, які спустошення вчинила б ця доктрина в книгозбірнях Європи і скільки закрила б стежок до слави в ученому світі.
Головні чесноти гуїгнгнмів — приязнь і доброзичливість, що їх вони не обмежують певними об’єктами, а поширюють на всю расу. Чужинця з найдальшої частини краю в них приймають так само, як і найближчого сусіда, і, приходячи в господу до першоґо-ліпшого гуїґнгнма, він скрізь почу­ває себе, як дома. Всі тубільці надзвичайно скромні та ввічливі, але зовсім не обізнані з усілякими церемоніями. Вони не ніжать своїх дітей пестощами, а виховують їх тільки за вказівками розуму, і я помітив, що мій хазяїн ставився до дітей сусіда не менш прихильно, ніж до своїх влас­них. Вони кажуть, що природа вчить любити всіх одна­ково і лише розум розрізняє осіб за ступенем їхньої добро­чесності.
 Мати родини в гуїгнгнмів, породивши по одній дитині кожної статі, йе має більше зносин з чоловіком; лише в дуже рідкісних випадках утрати когось із потомства вони знову спаровуються. Коли ж таке нещастя скоїться в ро­дині гуїгнгнма, дружина якого не може вже завагітніти, тоді інше подружжя віддає їм одного із своїх дітей, а Само спаровується, поки мати не завагітніє знову. Така пересто­рога конче потрібна, щоб уникнути перенаселення країни. Але гуїгнгнми нижчої породи, яких виховують на слуг, не так суворо обмежені в цьому: їм дозволяють плодити по троє дітей кожної статі, що мають бути за слуг у благород­них родинах.
Одружуючись, гуїгнгнми дуже дбають про добір такої масті, яка б не спричинилася до погіршення масті в нащад­ків. У самця найбільше цінують міць, у самиці — красу; але кохання не відіграє при цьому ніякої ролі, і йдеться тільки про те, щоб уникнути виродження раси; отже, коли кобила відзначається силою, то їй добирають жеребчика з огляду на його красу. Залицяння, кохання, дарунки, вдовині спадщини невідомі їм зовсім, і в їхній мові немає навіть відповідних слів. Молодь спаровується лише з волі батьків або приятелів, бо такі шлюби повсякчас від­буваються в неї перед очима і вона звикає дивитися на них, як на необхідні вчинки розумних істот. Зате тут ніколи не чули про зраду або розпусту, і подружжя живе свій вік, ставлячись одне до одного так само приязно й доброзич­ливо, як і до інших осіб своєї породи, що їх зустрічає в
260
житті, не знаючи ні ревнощів, ні палких люоощів, ні супе­речок, ні невдоволення.
Виховання молоді поставлено в них чудово, і нам варто  було б його наслідувати. До вісімнадцяти .років молодим гуїгнгнмам, за винятком певних днів, не 'дають ні зернини вівса і дуже рідко дозволяють поласувати молоком. Влітку вони мусять, за прикладом батьків, пастися на паші дві години зранку і дві години ввечері; проте слугам дозволено пастися лише половину цього часу, і здебільшого траву приносять їм додому, де вони їдять її, коли вільні від роботи.
Стриманість, працьовитість, охайність, фізичний роз­виток однаково обов’язкові там для молоді обох статей, і те, що в нас самці та самиці виховуються по-різному, мій ха­зяїн уважав за дикий і потворний звичай; єдиною різницею у вихованні, яку-він припускав, було хіба тільки те, що самиця повинна трохи більше знатися на хатніх роботах. Він цілком справедливо зауважив, що половина нашого племені здатна лише родити дітей, і те, що ми доручаємо таким нікчемним істотам піклування про своїх нащадків, на його думку, являє тільки ще один доказ нашого дикунства.
Серед своєї молоді гуїгнгнми з дитинства розвивають міць, прудкість і витривалість, примушуючи їх бігати по горах та кам’янистих шляхах, а після того, коли вони геть спітніють, з головою занурюватись у ставок чи річку. Чотири рази на рік молодь кожної округи сходиться, щоб показати свої успіхи в біганні, стрибанні та інших вправах, що вимагають сили й спритності, і переможця винагоро­джують складеним на його честь гімном. Цього святкового дня слуги приганяють на місце сходу стадо єгу, навантаже­них сіном, вівсом та молоком для частування гуїгнгнмів, після чого цих тварюк відразу женуть назад, щоб вони не викликали огиди в присутніх.
Кожного четвертого року, під час весняного рівнодення, на полі, миль за двадцять від дому мого хазяїна, збирається загальна рада представників усієї нації, що триває п’ять- шість днів. На цій раді обговорюють становище різних ок­руг, з’ясовують, чи скрізь досить сіна, вівса, корів та єгу, і, коли трапиться, що десь чогось бракує (це буває дуже рідко), зараз же подають допомогу громадським коштом. Тут же провадять і розподіл дітей: якщо, наприклад, в одного гуїгнгнма два жеребчики, то він міняє одного з них на кобилку з тої родини, де їх дві, а коли випадково загине 
9 Д. Свіфт
261
дитина, мати якої занадто стара, щоб родити ще раз, то громада вирішує, яке подружжя з тої округи повинне по­родити нове дитинча, щоб відшкодувати втрату.
РОЗДІЛ IX
Великі дебати в національній раді гуїгнгнмів, і чим вони закінчились. Освіта гуїгнгнмів. їхні будівлі. Похоронні обряди. Хиби їхньої мови.
Одна така велика національна рада відбулася при мені, місяців за три перед моїм від’їздом, і мій хазяїн брав у ній участь як представник своєї округи. Обговорювали не нове і, власне, єдине, що викликає в цій країні дебати, питання, і хазяїн, повернувшись додому, докладно переповів мені те, про що там говорилося.
Спірне питання, полягало в тому, чи слід винищити на землі всіх єгу. Один із членів ради, обстоюючи потребу такого заходу, наводив дуже важливі й переконливі мір­кування. Він сказав, що єгу — найбрудніші, найогидніші й найпотворніші тварини в світі, до того ж напрочуд упер­ті, неслухняні, злостиві й хитрі, і якби їх весь час не до­глядали, то вони потай ссали б корів у гуїгнгнмів, убивали й жерли їхніх кішок, толочили траву та овес і чинили б тисячі інших прикростей. Він згадав стародавній переказ, за яким єгу не завжди жили в їхній країні, але багато років тому двоє цих тварюк оселилося на одній горі, причому ніхто не міг сказати, чи виникли вони з пригрітого сонцем багна й твані, чи з піни й мулу морського. Розмножуючись з надзвичайною швидкістю, єгу протягом короткого часу заполонили й запаскудили всю країну. Щоб позбутися цього лиха, гуїгнгнми влаштували загальні лови і оточили все стадо. Перебивши дорослих єгу, вони розібрали по своїх хлівах по двоє малят, а з часом настільки приборкали їх, наскільки взагалі можливо приборкати таких диких з при­роди тварин, і стали використовувати як робочу худобу. У цьому переказі, мабуть, чимало правди, і єгу таки не можуть бути ілнгніямші (тобто аборигенами того краю), бо їх страшенно ненавидять і гуїгнгнми, і всі інші тварини; хоч ненависть цю досить виправдує злісна вдача єгу, проте вона не дійшла б такої міри, якби єгу були тамтешніми або­ригенами, бо тоді їх давно б уже знищили. Далі промовець
262
сказав, що гуїгнгнми, необачно намисливши приборкати єгу, зовсім занедбали використовування ослів, цих милих тварин, куди слухняніших і розумніших за єгу, досить ду­жих для роботи, хоч і не таких спритних; до того ж вони не так смердять, а ревіння їхнє, хоч воно й не вельми приєм­не, все-таки краще, ніж жахливе виття єгу.
Після того, як у цьому питанні висловилося ще кілька гуїгнгнмів, мій хазяїн подав нову пропозицію, що зароди­лася в. нього під час наших розмов. Він зауважив, що пе­реказ, про який згадувалося перед тим, цілком вірогідний, але, на його думку, оті перші єгу прибули у їхню країну з-за моря; коли вони висіли на землю, супутники покинули їх самих, і вони подалися в гори; поволі, з покоління в по­коління, їхні нащадки дуже здичавіли проти тих єгу, що залишились у країні, звідки прибули оті два прародичі. Свою думку хазяїн обгрунтовував тим, що тепер у нього самого є один дивовижний єгу (він мав на увазі мене), про якого більшість їх чули, а багато хто навіть бачив його. Далі він розповів, як знайшов мене, згадав, що все моє тіло сховане під штучним покриттям із шкіри та волосся інших тварин; що я розмовляю своєю власною говіркою,але доско­нало опанував і їхню моцу; що я розказав йому, яким по- битом потрапив до їхньої країни; що, побачивши мене без мого покриття, він пересвідчився, що я з усякого погляду справжній єгу, тільки з білішою і не такою волохатою шкі­рою та коротшими пазурами. Він додав, що я намагався переконати його, нібито на моїй батьківщині, та й по ін­ших країнах, усім порядкують обдаровані розумом єгу, а гуїгнгнми в них раби; але він спостеріг у мене всі прик­мети звичайного єгу, хіба що трохи більш цивілізованого завдяки крихті розуму; проте розумово я настільки ж нижчий від гуїгнгнмів, наскільки їхні єгу нижчі від мене. Далі він розповів, що чув од мене також про наш звичай холостити молодих гуїгнгнмів, щоб приручити їх, і про те, що така операція легка й безпечна; висловивши думку про те, що нема ніякого сорому вчитися мудрості в тварин, як- от працьовитості в мурашок, а будівельного мистецтва — в ластівок (так я перекладаю слово ліганнг, хоч то куди біль­ший птах), він запропонував ужити цей спосіб до їхніх мо­лодих єгу, що допоможе не тільки зробити їх слухнянішими й мати від них більше користі, а й знищити за одно поко­ління всю їхню породу, не вдаючись до вбивства. Разом із тим він радив тепер же звернути увагу на виховання ослів,
9*
263
тварин з усякого погляду кращих за єгу, які мають ще й ту перевагу, що можуть робити з п’ятилітнього віку, а не з дванадцяти років, як єгу.
Оце і все, що визнав за потрібне розповісти мені тоді про національну раду мій хазяїн. Але він зволив приховати одну подробицю, яка стосувалась особисто мене. Невдовзі я відчув її нещасливі наслідки, як про те свого часу довідає­ться читач, і відтоді починаються всі мої дальші злигодні.
Гуїгнгнми не знають письма, і через те всі їхні знання базуються на усних переказах. Але в народу, що живе в такій злагоді, плекає в собі самі чесноти, керується тільки розумом і до того ж відірваний від решти світу, історія дуже проста й не обтяжує пам’яті. Я вже казав про те, що гуїгнгнми ніколи не хворіють, а тому не мають потреби в медиках. Проте в них є чудові ліки з трав проти порізів бабки або ноги об гостре каміння та синців і ран на інших частинах тіла.
Гуїгнгнми обчислюють час за періодами обертання сонця та місяця, але не вживають поділу на тижні. Вони досить добре обізнані з рухом тих двох світил і розуміють природу затемнень. На цьому й кінчаються їхні астрономічні знання.
Треба визнати, що в поезії вони далеко перевершили всіх смертних; влучність їхніх' порівнянь, точність і докладність описів неможливо переказати. їхні вірші, рясніючи й тими й другими, вславляють приязнь і доброзичливість або скла­даються, як було вже зазначено, на честь переможця на перегонах чи інших змаганнях. Будівлі гуїгнгнмів хоча й невигадливі і навіть грубі на вигляд, зате дуже зручні й добре захищають мешканців від спеки та від холоду. В тій країні є дерево, в якого, коли воно доходить сорока років, слабне коріння і стовбур падає від першої бурі. Росте воно надзвичайно прямо, і, загостривши верхівки особливим каменем (гуїгнгнми не знають заліза), вони встромляють ці стовбури в землю дюймів на десять один від одного, а потім переплітають соломою або гіллям. Таким самим способом роблять і покрівлі та двері будинків.
Западина між копитом та бабкою передньої ноги править гуїгнгнмам за руку, і вони орудують нею з неймовірною спритністю. Я сам бачив, як біла кобила в господі мого ха­зяїна просунула нитку крізь вушко голки (голку й нитки я дав їй умисне з цією метою). Таким самим чином вони доять корів, косять овес і виконують усяку роботу, що вимагає рук. У них є твердий кремінь, яким вони обточують ка­
264
міння й роблять клинки, сокири та молотки. Знаряддям, зробленим з цього кременю, вони косять сіно та дикий овес, яким укрито більшість їхніх полів. Потім єгу звозять копи та стоги до господи, де слуги молотять овес ногами в особ­ливих приміщеннях під дахом, а зерно складають у комори. Гуїгнгнми виготовляють грубий череп’яний і дерев’яний посуд, обпалюючи перший проти сонця.
КоЛи не скоїться якогось нещасливого випадку, то гуїгн­гнми помирають тільки від старості, і ховають їх у най- потаемніших місцях, причому друзі й родичі небіжчика не виявляють ні радості, ні суму, та й сам він, помираючи, тужить за світом, що його має залишити, не більше, ніж той, хто йде додому від сусіди. Пригадую, одного разу мій хазяїн запросив до себе в якійсь важливій справі свого знайомого з родиною. Та в умовлений день з’явилася тільки його дружина з двома дітьми і, дуже запізнившись, навела на своє виправдання дві причини. Перша була та, що вранці її чоловік сгнувнг. Це слово надзвичайно виразне і в перек­ладі означає: повернувся до своєї праматері. Другою при­чиною запізнення було те, що вона довго радилась із слу­гами, де краще поховати небіжчика. Я спостеріг, що три­малася вона так само весело, як Г всі інші. Місяців через три померла й вона.
Живуть гуїгнгнми звичайно років до сімдесяти — сімде­сяти п’яти і дуже рідко до вісімдесяти. За кілька тижнів до смерті в них починають підупадати сили, хоч вони й не відчувають ніякого болю. О цій порі їх часто відвідують друзі, бо їм самим виходити з дому вже не так легко й при­ємно, як раніш; проте коли їм залишається жити десять днів (а гуїгнгнми рідко помиляються в своїх розрахунках), то вони віддають візити найближчим сусідам, що прихо­дили до них. Везуть їх у запряженому єгу зручному екіпа­жі, на зразок наших саней, що ним вони користуються й тоді, коли постаріють, або їдуть у далеку путь, або пошко­дять собі ногу. Віддаючи ці візити, гуїгнгнм урочисто про­щається з друзями, ніби лагодячись виїхати до якоїсь да­лекої округи своєї країни, де він має прожити решту свого життя.
Не знаю, чи варто відзначити те, що в мові гуїгнгнмів немає слів, які означали б щось погане, крім тих, які пов’я­зані з потворністю або вадами єгу. Таким чином, щоб ска­зати про недогляд челядника, провину дитини, камінь, який порізав ногу, негоду або щось подібне, вони до відповідного
265
слова додають єгу, як-от: ггнм-єгу, вгнаголм-єгу, інлгмндвігл- ма-єгу, а погано збудоване приміщення називають інголмгн- мроглнв-єгу.
Я з великою приємністю міг би розказати ще багато чого про звичаї та чесноти цього прекрасного народу, але, зби­раючись незабаром опублікувати про нього спеціальну книгу, відсилаю читача до неї, а сам тим часом почну роз­повідь про страшне лихо, яке мене спіткало.
РОЗДІЛ X
Господа автора та його щасливе життя серед гуїгнгнмів. Спілкуючись із ними, він удосконалюється в чеснотах- Розмови, що відбувалися між ними. Хазяїн сповіщає автора, що він повинен покинути їхню країну. Автор з горя непри­томніє, але скоряється. З допомогою приятеля-слуги він робить човен і навмання пускається в море.
Я влаштував свою маленьку господу на власний смак. З наказу хазяїна мені збудували оселю за тамтешнім зраз­ком ярдів за шість від хазяйського дому, і я сам обмазав сті­ни та долівку глиною і застелив очеретяними матами влас­норучного виробу. Натіпавши конопель, що ростуть там дико, я зробив^ собі щось подібне до матраца й набив його пір’ям різних птахів, яких ловив сільцями, сплетеними з волосся єгу, і ласував пресмачним пташиним м’ясом. З до­помогою гнідого огиря, що виконував найважчу, частину роботи, я змайстрував собі два стільці. Коли мій костюм перетворився на лахміття, я пошив собі одежу з шкурок кроликів та ще одного гарненького пухнастого звірятка, приблизно такого ж розміру, яке зветься ннугног. З них же зробив я собі й дуже пристойні панчохи. Черевики я під­бив шматками деревини, прикріпивши їх до передків, а коли й передки зносилися, зробив нові з висушеної проти сонця шкіри єгу. З дуплястих дерев я часто діставав мед і домішував його до води або їв із своїм вівсяним хлібом. Ніхто не міг би краще, ніж я, ствердити правдивість відо­мих висловів про те, що природу неважко вдовольнити і що нужда — матір винахідливості. Я був цілком здоровий тілом і спокійний духом; мене не хвилювали ні зрадництво чи невірність друга, ні образи явного чи прихованого во­рога. Мені не треба було вдаватися до підкупу, лестощів або звідництва, запобігаючи ласки в якогось можновладця
266
чи його фаворита. Я не потребував захисту ні від обману, ні від насильства. Тут не було ні лікарів, щоб руйнувати моє тіло, ні адвокатів, щоб обдирати мене, ні шпигунів, щоб стежити за моїми словами та вчинками, а тоді за гроші обви­нувачувати мене в чому-небудь. Тут не було лихословів, осудників, наклепників, злодіїв, розбійників, грабіжників, адвокатів, звідників, блазнів, картярів, політиканів, дотеп­ників, іпохондриків, нудних балакунів, суперечників, на­сильників, убивць, шахраїв, лідерів партій чи політичних угруповань, заохочувачів до пороку спокусою або власним прикладом; не було в’язниць, сокир, шибениць, кари ба­тогами і ганебних стовпів; не було шахраїв-купців і крутіїв- ремісників; не було бундючності, пихи, удаваної дружби; не було джигунів, бешкетників, п’яниць, повій і хворих на пранці; не було сварливих, розпусних, марнотратних жінок; не було тупих, бундючних педантів; не було докуч­ливих, вибагливих, дріб’язкових, галасливих, нікчемних, самовдоволених, велемовних приятелів; не було ні мерзот­ників, що підвелися з бруду завдяки своїм порокам, ні благородних людей, кинутих у багно за свої чесноти; не було лордів, скрипалів, суддів та вчителів танців.
Мій хазяїн робив мені честь, знайомлячи з багатьма гуїгнгнмами, що приїздили до нього в гості, і ласкаво дозво­ляючи бути присутнім у кімнаті під час їхніх розмов. І він, і його знайомі часто розпитували мене про різні речі і ви­слухували мої відповіді. Іноді я мав щастя супроводити ха­зяїна, коли він складав візити. Я ніколи не дозволяв собі багато говорити, а лише відповідав на запитання, та й то робив звичайно з великим жалем, бо шкодував часу, що його міг би використати куди краще, слухаючи і вдосконалюю­чись. Справді-бо, для мене було невимовною втіхою мовчки слухати їхні розмови, де кожне слово мало глибокий сенс і в усьому панувала надзвичайна чемність без найменшої манірності; де й говорили самі, й слухали інших з однако­вим задоволенням; де нікому ніколи не перебивали мову й не знали ні нудьги, ні зайвого запалу, ні розбіжності думок. Гуїгнгнми вважають, що недовга мовчанка в бесіді вельми корисна, і, на мій погляд, вони мають рацію, бо тоді в мозку виникають нові думки, які дуже пожвавлюють розмову. Звичайні теми розмов у них такі: дружба й доброзичливість, суспільний лад і господарство; іноді — спостереження над явищами природи, стародавні перекази, межі доброчес­ності й закони розуму; іншим разом — ті чи ті питання, що їх 
267
має розв’язати найближча національна рада; і дуже часто — різні достойності поезії. Не хочу хвалитись, але все-таки скажу, що не раз предметом розмови була й моя скромна особа: користуючись з моєї присутності, хазяїн розповідав приятелям про мене та мою батьківщину, і це давало їм привід висловлювати не дуже втішні думки про людство; через те я не повторюватиму їхніх слів, а лише дозволю собі сказати, що. мій хазяїн, хоч як це дивно, здавалося, розу­мів натуру і їхніх, і наших єгу краще, ніж я сам. Він пере­лічував усі наші хиби та вади, називаючи й багато таких, про які я навіть не згадував,— для цього йому досить було уявити собі, як поводилися б на нашому місці їхні єгу, коли б мали крихту розуму; із цього він робив цілком спра­ведливий висновок, що людина — надзвичайно мерзенне й жалюгідне створіння.
Щиро признаюся, що всіма своїми невеликими знаннями, які можна вважати за більш-менш корисні, я завдячую тіль­ки напучуванням мого хазяїна та розмовам між ним та його приятелями, свідком яких я був; і мушу сказати, що я пи­шався б куди більше підкоряючись їм, ніж маючи владу над найбільшим і наймудрішим-парламентом Європи. Мене глибоко вражали сила, краса і спритність гуїгнгнмів, а поєднання в них усіх чеснот сповнювало мене величезною повагою до цих милих і приязних істот. Щоправда, спершу я не відчував перед ними побожного трепету, властивого єгу та всім іншим тамтешнім тваринам, але незабаром, значно швидше, ніж я гадав, він охопив і мене, тільки до нього до­мішувалися шаноблива любов і щира вдячність за те, що вони ласкаво відрізняли мене від решти представників моєї породи.
Згадуючи свою родину, приятелів, земляків та людство загалом, я бачив їх такими, якими вони були насправді: звичайнісінькими єгу і виглядом, і вдачею, хіба що трохи більш цивілізованими та обдарованими мовою, які викорис­товують свій розум лише на те, щоб розвивати й примножу­вати пороки, притаманні їхнім братам з країни гуїгнгнмів. Коли мені траплялося бачити свою постать, відбиту у воді ставка чи озера, я з жахом та відразою одвертав обличчя і ладен був краще дивитися на звичайного єгу, ніж на самого себе. Розмовляючи з гуїгнгнмами і з захопленням спосте­рігаючи їх, я поволі почав наслідувати їхні манери та рухи і, зрештою, так засвоїв їх, що мої приятелі ще й тепер з осудом кажуть, нібито я ходжу по-конячому. Втім, я сприймаю
268
це як велику похвалу і признаюся, що не вважаю за об­разу, коли хто глузує з моєї вимови, яка дуже скидається на іржання.
Одного разу, коли я вважав уже, що щасливо влашту­вався на все життя, мій хазяїн покликав мене до себе раніше, ніж звичайно. З вигляду його я побачив, що він почуває себе ніяково і вагається розпочати розмову. По короткій мовчанці 'він сказав, що не знає, як я поставлюся до його слів, але на останній великій раді, коли постало питання про єгу, представники нації висловили незадоволення з того, що його родина тримає- в своїй господі єгу (тобто мене) й поводиться з ним швидше як із рівним собі, аніж як з ди­ким звіром. Усім відомо, .що він часто розмовляє зі мною, неначе має якусь користь чи приємність від мого товариства, хоч це суперечить законам природи та розуму і є нечуваним серед них доти явищем. Отже, йому запропонували або поводитись зі мною надалі як із звичайним єгу, або ж висла­ти мене туди, звідки я прибув. Першу пропозицію гуїгнгн­ми, які бачили мене, рішуче відхилили: вони доводили, що, маючи деякі зачатки розуму та природні пороки єгу, я можу підбити цих тварин утекти до вкритої лісом гірської части­ни краю і звідти нападати вночі на садиби гуїгнгнмів і ни­щити їхню худобу, що так природно для ненажерливих звірів, які ненавидять працю.
Хазяїн додав, що всі його сусіди щодня напосідають на нього, вимагаючи виконати ухвалу ради, і що він не може далі зволікати. Він вважав, що я навряд чи зможу до­плисти до якоїсь іншої країни і що мені слід зробити екіпаж на зразок тих, якими в нас, за моїми розповідями, їздять морем; мовляв, у цій роботі мені допомагатимуть і його . власні слуги, і слуги його сусідів. Наприкінці він сказав, що коли б його воля, то він охоче залишив би мене назавжди в себе на службі, бо помітив, що я вилікувався від деяких поганих звичок та нахилів, намагаючись, скільки дозволяє моя нижча натура, наслідувати гуїгнгнмів.
Скажу, до речі, що ухвали національної ради мають у них назву гнглоайн, що в перекладі означає умовляння. На думку гуїгнгнмів, розумну істоту не можна до чогось примушувати — можна тільки давати їй поради або умов­ляти, а ті, що не скоряються розумові, позбавляють себе права називатися розумним створінням.
Розповідь хазяїна так приголомшила й засмутила мене, що, не маючи сил знести горя, я в розпачі упав непритом­
269
ний до його ніг. Коли я прийшов до пам’яті, хазяїн сказав, що він уже вважав мене за мертвого (бо така дурна природна слабість їм невідома). Я кволим голосом відповів, що Смерть була б для мене занадто великим щастям, бо, мовляв, хоч я не годен засуджувати ухвалу ради чи наполегливість його приятелів, але своїм дурним і зледащілим розумом уважаю, що вони могли б бути менш суворі. Я сказав також, що не зможу проплисти й ліги, тимчасом як до найближчого бе­рега, певно, не менш як сто ліг, а багатьох матеріалів, пот­рібних для спорудження невеликого судна, яке могло б відвезти мене звідси, у їхній країні немає; проте, скоряючись ласкавій волі його милості, я таки спробую зробити човен, хоч наперед вважаю цю спробу за безнадійну, а себе самого приреченим на загибель. Далі я признався, що мене най­менше лякає неминуча загибель, навпаки — якби навіть я випадково і врятувався від смерті, то як же я міг би до­живати віку серед єгу й знову погрузнути в пороках, не маючи перед очима прикладів, що керували б мною і на­ставляли мене на праву путь? А втім, мовляв, я добре знаю, що всі рішення мудрих гуїгнгнмів якнайкраще обгрунтовані й не мені, жалюгідному єгу, намагатися похитнути їх. Отже, уклінно подякувавши його милості за обіцяну допомогу слуг і попросивши дати мені достатній час на спорудження човна, я сказав, що постараюся зберегти свою нікчемну особу, щоб, повернувшись до Англії, прислужитися моїм землякам, вихваляючи преславних гуїгнгнмів та вистав­ляючи їхні чесноти як гідний наслідування зразок.
Дуже ласкаво відповівши мені кількома словами, ха­зяїн дав два місяці на те, щоб зробити човен, і звелів гні­дому огиреві, моєму приятелеві-слузі (на такій відстані я насмілююсь назвати його своїм приятелем), виконува­ти мої розпорядження, бо я сказав, що мені досить буде одного помічника і що я знаю прихильність гнідого до мене.
Разом із гнідим я насамперед подався до берега, туди, де колись примусили мене висісти заколотники-матроси. Я зійшов на горбок і, роздивившись навкруги, побачив у північно-східному напрямі щось схоже на острівець. Діс­тавшії підзорну трубу, я виразно розгледів його; за моїми розрахунками, він був ліг за п’ять, проте гнідому огиреві він здавався лише блакитною хмаркою, бо, не мавши ніякого уявлення про інші країни, він не міг відрізняти в морі далеку річ так, як ми, що звичні до цієї стихії.
270
Відкривши острів, я не роздивлявся більше, бо вирішив, що, коли пощастить, він буде першим притулком у моєму засланні, а далі хай буде так, як судила доля.
Повернувшись додому й порадившись між собою, ми з гнідим огирем подалися до найближчого гайка, де я ножем, а він гострим кременем, насадженим на дерев’яний держак, понарізували дубового гілля, як ціпок завтовшки, та кіль­ка грубших жердин. Але я не надокучатиму читачеві до­кладним описом своєї праці і скажу тільки, що з допомогою гнідого, який виконував найтяжчу роботу, я за шість тиж­нів змайстрував човен на зразок індійської піроги, але куди більший, і обтягнув його шкурами єгу, міцно зшитими докупи прядивними нитками мого власного виробу. На парус також пішли шкури цих тварин, тільки щонаймолод­ших, бо у старих вони занадто цупкі й грубі. Я зробив чо­тири весла, наготував про запас вареного м’яса кролів та свійської птиці і взяв у човен дві посудини — одну з моло­ком, а другу з водою.
Я випробував свій човен на великому ставку біля будин­ку хазяїна, потім виправив те, що було в ньому не гаразд, і замазав усі шпарки лоєм єгу так, що він міг витримати тепер і мене, і мій вантаж. Зробивши все, що міг, я попро­сив у хазяїна кількох єгу і під доглядом гнідого огиря та ще одного слуги обережно приставив човен на берег моря.
Коли все було готове і настав день мого від’їзду, я по­прощався з хазяїном, його дружиною та всією родиною. Очі в мене були повні сліз, а серце розривалося з жалю. Але хазяїн, почасти з цікавості, а почасти, може, і з приязні до мене (коли я можу сказати це без хвальби), захотів по­дивитись на мене в човні і теж пішов на берег у супроводі кількох своїх приятелів. Майже годину мені довелося чека­ти припливу; тоді, побачивши, що вітер дме якраз на острів, куди я збирався прямувати, я вдруге попрощався з хазяї­ном; та коли я хотів простягтися перед ним на землі, щоб поцілувати йому копито, він зробив мені ласку і обережно підніс його до моїх губ. Мені відомо, як дорікають мені за згадування цієї подробиці. Моїм обмовникам здається не­ймовірним, щоб така значна особа зробила стільки честі та­кій мізерній істоті, як я. Не забув я й того, як деякі манд­рівники люблять чванитися незвичайною ласкою, що її до них виявляли. Але якби ці недоброзичливці були краще
271
.обізнані з благородною і приязною вдачею гуїгнгнмів, то вони швидко змінили б свою думку.
Чемно попрощавшись з іншими гуїгнгнмами, які супро­воджували хазяїна, я сів у човен і рушив від берега.
РОЗДІЛ XI
Небезпечна подорож автора. Він прибуває до Нової Голландії, сподіваючись там оселитися. Тубілець ранить його стрілою. Автора хапають і силоміць садовлять на португальський корабель. Дуже чемне поводження з ним капітана. Автор повертається до Англії.
Я розпочав цю одчайдушну подорож 15 лютого 1714/15 року, о дев’ятій годині ранку. Вітер був ходовий. Спершу я тільки веслував, але згодом, не бажаючи втомлюватись і побоюючись, щоб не змінився вітер, наважився розпустити свій маленький парус; так я з допомогою відпливу посувався вперед із, швидкістю, мабуть, ліги з півтори на годину. Мій хазяїн з приятелями стояли на березі, поки я майже зовсім зник з очей, і до мене часто долинав голос гнідого огиря, який завжди любив мене: Гнуй ілла ньїга маяг єгу (Бережи себе як слід, любий єгу)..
Я мав намір, коли пощастить, знайти який-небудь без­людний острівець, де я міг би прожити власною працею, і це здавалося мені більшим щастям, ніж дістати посаду пер­шого міністра при найкращому європейському дворі,— та­кою жахливою була для мене сама думка повернутись до життя в товаристві й під владою єгу. На самоті я міг би при­наймні знаходити втіху в думках про чесноти незрівнянних гуїгнгнмів, уникнувши небезпеки погрузнути в пороках і розпусті, притаманних моїм одноплемінцям.
Читач, можливо, пам’ятає, що я був заарештований екі­пажем, який змовився проти мене, і кілька тижнів просидів у каюті, не знаючи, куди пливе корабель, а потім матроси, зсаджуючи мене з баркаса на берег, присягалися (правдиво чи брехливо), ніби й самі не знають, яка то частина світу. Проте я гадав тоді, що ми пливемо градусів за десять на південь від мису Доброї Надії, або близько 45° південної широти, — я зробив такий висновок з кількох підслуханих мною слів про намір матросів іти до Мадагаскару, і це на­вело мене на думку, що ми були на південний захід од нього.
272
Хоч то було тільки припущення, я все-таки вирішив узяти курс на схід, щоб дістатися південно-західного берега Нової Голландії або сподіваного безлюдного острова десь на захід від неї. Пройшовши при західному вітрі, за моїми розра­хунками, щонайменше вісімнадцять ліг, я годині о шостій увечері помітив за півліги попереду малесенький'острівець і незабаром пристав до нього. То, власне, було не що інше, як скеля з вимитою в ній штормами левеличкою затокою. Витягай на берег човна, я зійшов на скелю й виразно поба­чив на сході землю, що смужкою тяглася з півдня на північ. Переспавши ніч у човні, я ранком вирушив у дальшу путь і за сім годин досяг південно-східного берега Нової Голлан­дії. Це ствердило мою давню думку, що на картах цю краї­ну креслять принаймні на зайвих три градуси на схід; ще багато років тому я казав про це моєму шановному другові панові Германові Моллю * і належним чином обгрунтовував свою думку, але він визнав за краще наслідувати інших ав­торів.
Там, де я висів на суходіл, людей не було видно, але, не мавши зброї, я не наважився заходити далеко в глиб країни. На березі я знайшов кілька молюсків і з’їв їх сирими, бо побоявся розпалити вогнище, щоб не Привернути уваги тубільців. Заощаджуючи свої запаси, я протягом трьох днів живився устрицями та іншими слимаками; на щастя, я знайшов джерельце з чудовою водою, яка дуже відсвіжу­вала мене.
На четвертий день, одійшовши трохи далі від берега, я побачив на пагорку не більш як за п’ятсот ярдів од мене двадцять чи тридцять тубільців. Всі вони — чоловіки, жін­ки та діти — були зовсім голі й сиділи, як видно, коло вог­нища, бо в тому місці здіймався дим. Один з них, помітивши мене, показав на мене іншим, і тоді п’ятеро їх, залишивши коло багаття жінок та дітей, попрямували до мене. Я чим­дуж дременув до берега, скочив у човен і відплив у море. Побачивши, що я тікаю, дикуни побігли слідом за мною і, перше ніж я встиг відпливти досить далеко, пустили стрілу, яка глибоко увігналась мені в ліве коліно, залишивши по собі знак на все життя. Боячись, що стріла може бути отруєна, я наліг на весла (день був тихий), а коли опинився на відстані, недосяжній для їхніх стріл, сяк-так висмоктав з рани кров і, як міг, перев’язав її.
Я не знав, що мені робити; повернутися назад я боявся і тому вирішив податися на північ. Вітрець, хоч і легенький,
273
дув навпроти, з північного заходу; і мені довелося веслувати. Роздивляючись кругом, де б пристати до берега, я побачив на північному сході парус, що наближався з кожною хви­линою. Спершу я вагався, чекати його чи ні, але зрештою огида до єгу переважила: нап’явши парус і взявшись за весла, я попрямував на південь і, воліючи краще потрапити до рук варварів, ніж знову жити з європейськими єгу, вві­йшов у ту ж таки бухточку, звідки відплив ранком. Під­тягнувши човен до берега, я заховався за каменем біля того джерельця з чудовою водою, про яке згадувалося вище.
Корабель спинився за півліги від бухти, і з нього посла­ли баркас по воду для пиття (ця місцевість, як видно, була добре їм відома); але я помітив це тоді, як баркас уже при­став до берега, і було пізно шукати іншого сховища. Мат­роси, висівши на землю, побачили мою пірогу й, оглянувши її з усіх боків, зрозуміли, що хазяїн мусить бути неподалік. Четверо з них, добре озброєні, обшукали всі щілини та розколини і нарешті знайшли мене за каменем, де я лежав ниць. Вони здивовано розглядали мій незвичайний грубий костюм із кролячих шкурок, черевики з дерев’яними пі­дошвами, хутряні панчохи; все це переконало їх, що я не тубілець, бо ті ходили голі. Один з матросів, звернувшись до мене португальською мовою, звелів мені встати й спитав, хто я такий. Я добре розумів цю мову і, звівшись на ноги, відповів, що я бідний єгу, вигнаний з країни гуїгнгнмів, і дуже прошу відпустити мене. Вони здивувалися, почувши відповідь їхньою мовою, і з кольору мого обличчя впізнали в мені європейця; але вони не могли збагнути, що мали означати слова єгу та гуїгнгнми, і в той же час їх смішила моя вимова, що скидалася на кінське іржання. Я ввесь тремтів від страху та огиди і, повторивши ще раз своє про­хання, тихенько позадкував до піроги. Але матроси не пустили мене і знову почали розпитувати, з якої країни я родом, звідки їду тощо. Я відказав, що народився в Англії і, коли їхав звідти п’ять років тому, наші держави були в дружніх стосунках; отже, мовляв, це дозволяє мені думати, що вони не ставитимуться вороже до мене, горопашного єгу, який шукає відлюдного місця, де міг би дожити свій не­щасливий вік.
Коли вони почали говорити, то мені здалося, що я ніколи не чув і не бачив нічого неприроднішого. Я здивувався так само, як би здивувався, коли б собака чи корова заговорили
274
в Англії або єгу в країні гуїгнгнмів. Чесні португальці були не менш здивовані моїм виглядом і чудернацькою ви­мовою, хоч і добре розуміли мене. Вони поводилися ЗІ МНОЮ дуже чемно і сказали, що капітан, напевне, безплатно відве­зе мене до Ліссабона, звідки мені легко буде дістатися до­дому; що двоє їх поїде на корабель сповістити капітана про те, що вони бачили, й дістати від нього розпорядження, а ме­не тим часом, коли я урочисто не заприсягнуся не тікати, затримають силоміць. Я визнав за краще скоритися їм. Матросів дуже цікавила моя історія, але майже на всі їхні запитання я відбувався мовчанкою, і вони вирішили, що нещастя потьмарило мені розум. Через дві години баркас, одвізши на корабель воду для пиття, повернувся назад з наказом капітана приставити мене до нього. Я впав навко­лішки, благаючи не позбавляти мене волі, але все було марно: матроси зв’язали мене, поклали в човен, привезли на корабель і віднесли в каюту капітана.
Капітана звали Педро де Мендес; це була дуже чемна й благородна людина. Він попросив, щоб я розповів йому про себе, спитав, чого я хотів би попоїсти чи випити, потім за­певнив мене, що на кораблі зі мною поводитимуться не гірше, ніж з ним самим, і взагалі наговорив стільки люб’яз­ностей, що я тільки дивувався, чуючи все це від єгу. Проте я сидів похмурий і мовчазний, майже зомлівши від самого духу капітана та матросів. Нарешті я попросив, щоб мені принесли попоїсти чого-небудь із запасів, які були в моєму човні, але капітан звелів подати курча та доброго вина, а після того відвести мене в найчистішу каюту і там укласти спати. Я ліг, не роздягаючись, а через півгодини, коли, на мою думку, екіпаж мав обідати, вийшов з каюти, маючи намір кинутись у море й спробувати дістатися до берега, аби тільки не залишатися серед єгу. На жаль, один матрос затримав мене біля самого борту, повідомив про це капітана, і мене замкнули в каюті.
По обіді дон Педро зайшов до мене й почав розпитувати, що наштовхнуло мене на такий відчайдушний вчинок. Він запевняв, що хоче зробити для мене все, що зможе, і говорив так зворушливо, що я зрештою ласкаво погодився зважати на нього як на тварину, обдаровану певними розумовими здібностями. Коли я коротенько розповів йому про свою подорож, про змову проти мене екіпажу мого корабля, про країну, на берег якої мене висадили, і про моє трирічне життя в ній, то він поставився до моїх слів, як до марення
275
чи фантазії. Це страшенно образило мегіе, бо я вже й забув, що таке брехня, без якої егу тих країн, де вони панують, не можуть обходитися самі і в якій підозрюють усіх своїх одноплемінців. Я спитав капітана, чи є в їхній країні звичка говорити те, чого нема, запевнивши його при цьому, що майже забув саме слово брехня і що коли б я прожив у краї­ні гуїгнгнмів ще тисячу років, то й тоді не почув би там неправди навіть від останнього слуги. Далі я сказав, що, хоч мені байдуже, вірить він моїй розповіді чи ні, я все ж ладен на подяку за його люб’язність .поблажливо постави­тись до порочності його натури й відповісти на всі запере­чення, які він зволить зробити, і тоді він сам легко виявить істину.
Бувши розумною людиною, капітан після кількох спроб спіймати мене на перекручуванні істини зрештою-переко- нався в моїй правдивості, тим більше, що, як він мені після того признався, йому колись уже доводилося чути від од­ного голландського шкіпера, ніби той, висівши одного разу з п’ятьма матросами на берег якогось острова чи континенту на південь від Нової Голландії в пошуках води для пиття, бачив там коня, що гнав поперед себе кількох тварин, за всіма прикметами дуже схожих на тих, яких я називаю єгу, той шкіпер розповідав і ще деякі подробиці, але капітан їх не запам’ятав, бо вирішив тоді, що все це вигадка. Далі він сказав, що коли вже я такий палкий прихильник істини, то повинен дати йому слово честі не робити замахів на своє життя, бо інакше він триматиме мене як в’язня аж до Лісса- бона. Я дав таку обіцянку, зауваживши, проте, що мані легше було б терпіти найгірше лихо, ніж повертатися жити серед єгу.
Під час нашої подорожі не трапилося нічого вартого уваги. Вдячний капітанові за його ласку, я іноді поступався перед його настійними проханнями і розмовляв з ним, до­кладаючи всіх зусиль, щоб не виявляти своєї огиди до люд­ської породи; проте вона часто прохоплювалась у мене, але капітан удавав, що не помічає цього. Але здебільшого я сидів у себе в каюті, уникаючи зустрічей з ким-небудь з екіпажу. Капітан не раз умовляв мене скинути дикунське вбрання і пропонував мені свій найкращий костюм, але я вперто відмовлявся, гребуючи надіти на себе те, що було на єгу. Я попросив лише дати мені дві чисті сорочки, які, бувши випрані після нього, не могли, на мою думку, дуже забруднити мене. Я міняв їх щодня і прар завжди сам.
276
Ми прибули до Лісвабона 5 листопада 1715 року. Коли ми висідали, на берег, капітан примусив мене запнутися його плащем, щоб оберегти від цікавості юрби. Він провів мене до свого дому й на моє наполегливе прохання примістив у кімнаті на горішньому поверсі, з вікнами надвір. Я благав його нікому не казати про моє життя в країні гуїгнгнмів, бо найменший натяк на це загрожував би мені не тільки без­ліччю відвідувачів, але й небезпекою ув’язнення, а мож­ливо, навіть і спалення на вогнищі за вироком інквізиції. Капітан переконав мене замовити нове вбрання, але я ні­защо не хотів дозволити кравцеві зняти з себе мірку; проте дон Педро був майже однакового зросту зі мною, і костюм, пошитий на нього, виявився цілком придатним для мене. Він наділив мене й іншими необхідними речами, і, хоч усі вони були зовсім нові, я перед тим, як їх надіти, провітрю­вав кожну протягом цілої доби.
Капітан був неодружений і мав у господі лише троє слуг, проте нікому з них не дозволялося прислужувати за столом; і взагалі вся його поведінка була така люб’язна, він вияв­ляв стільки справжньої людяної чутливості, що я поступово почав звикати до його товариства. Він навіть умовив мене якось визирнути з вікна на задвірок, а ще через деякий час я наважився вийти до другої кімнати, але, поглянувши звідти на вулицю, аж відскочив назад з переляку. Через тиждень капітан спокусив мене зійти вниз, до дверей. Страх мій перед людьми поволі зменшувався, зате огида й пре­зирство до них, здавалося, ще більше зросли. Нарешті, набравшись відваги, я почав виходити з капітаном на вулиці, хоч і мусив щоразу добре затуляти собі носа рутою або тютюном.
Через десять днів дон Педро, якому я вже розповів дещо про свої родинні обставини, заявив, що честь і сумлінну ви­магають, щоб я повернувся на батьківщину й жив дома з дружиною та дітьми. Він сказав, що в порту є корабель, який має відплисти до Англії, і пообіцяв дати мені все потрібне для дороги. Нудно було б наводити всі його аргу­менти та мої заперечення. Зокрема він казав, що знайти та­кий самотній острів, на якому я хотів оселитися, зовсім неможливо, а в себе дома мені ніхто не завадить жити так відлюдно, як я сам забажаю.
Зрозумівши, що нічого кращого мені не залишається, я зрештою погодився і 24 листопада виїхав з Ліссабона на англійському торговельному судні; але кому воно належало,
277
я навіть і не спитав. Дон Педро провів мене на корабель і позичив на дорогу двадцять фунтів стерлінгів. Прощаючись, він дружньо обійняв мене, і я доклав усіх зусиль, щоб знес­ти ці обійми. Дорогою я не розмовляв ні з капітаном, ні з матросами і, вдаючи хворого, просидів весь час у своїй каю­ті. 5 грудня 1715 року близько дев’ятої години ранку ми об’якорилися в Даунсі, а на третю годину дня я прибув до свого дому в Редріффі.
Дружина й діти, які вважали, що я давно вже загинув, дуже здивувалися й зраділи; що ж до мене, то мушу при­знатися; що, побачивши їх, я не відчув нічого, крім нена­висті, огиди й зневаги, особливо коли згадав про нашу близь­ку спорідненість. Бо, хоч від часу мого фатального вигнання з країни гуїгнгнмів я й змусив себе дивитися на єгу й спіл­куватися з доном Педро де Мендесом, все ж пам’ять і уява мої були весь час заповнені чеснотами та ідеями незрівнян­них гуїгнгнмів. А думка про те, що, спарувавшись із са­мицею єгу, я став батьком кількох цих тварин, викликала в мене пекучий сором, збентеження і жах.
Тільки-но я ввійшов у дім, дружина обняла й поцілу­вала мене, а я, відвикнувши за стільки років від дотику цих поганих тварин, упав непритомний і пролежав майже годи­ну. Тепер, коли я пишу це, минуло вже п’ять років після мого повернення до Англії. Першого року присутність дру­жини й дітей була нестерпна для мене, я не зносив їхнього духу і не міг їсти в одній кімнаті з ними. Вони й досі не на­смілюються торкатися мого хліба чи пити з мого кухля; так само не дозволяю я їм брати себе за руку. На перші ж. вільні гроші я придбав двох молодих огирів і примістив їх у чудовій стайні; їхній конюх — мій перший після них приятель, бо самий дух, що його він приносить із стайні, якнайкраще бадьорить мене. Мої коні досить доб­ре розуміють мене, і я буваю з ними й розмовляю при­наймні чотири години на день. Вони не знають ні сідла, ні вуздечки, дуже приязно ставляться до мене і дружать один з одним.
278
РОЗДІЛ XII
Правдивість автора. З яким наміром опублікував він свій твір. Він засуджує мандрівників, які відхиляються від істи­ни. Автор запевняє, що не мав будь-якого лихого намислу, писавши цю книгу. Відповідь на одне зауваження. Метод колонізації. Похвала батьківщині. Ствердження прав ко­рони на країни, описані автором. Труднощі завоювання їх. Автор остаточно прощається з читачем, розповідає, як житиме далі, дає гарні поради й закінчує книгу.
Отже, любий читачу, я правдиво розповів тобі історію моїх мандрів, що тривали шістнадцять років і сім з лишком місяців, і в розповіді своїй я дбав не стільки за прикра­шення, скільки за істину. Мабуть, я міг би, як і інші, ди­вувати тебе неймовірними оповідками, але я волів викла­дати самі факти найпростішим способом і стилем, бо голов­ний мій намір полягав у тому, щоб просвіщати тебе, а не бавити.
Нам, тим, хто мандрував по далеких країнах, рідко відві­дуваних англійцями чи іншими європейцями, неважко скла­дати описи дивовижних морських або суходільних тварин; але головною метою кожного мандрівника мусить бути удос­коналення розуму та вдачі людей як гарними, так і поганими прикладами, що їх дають чужі краї.
Я дуже хотів би, щоб видали закон, який зобов’язував би кожного мандрівника, перше ніж йому дозволять опублі­кувати розповідь про його подорожі, заприсягтися перед лордом-канцлером, що все, віддане ним до друку, цілком правдиве. Тоді світ не пошиватиметься більше в дурні, як це звичайно буває тепер, коли деякі письменники, щоб до­годити публіці, обдурюють довірливого читача несусвіт­ними брехнями. Замолоду я з величезною насолодою про­читав багато книжок про мандри, але, об’їхавши відтоді більшу частину земної кулі й діставши змогу на підставі власних спостережень спростувати безліч байок, пройнявся великою огидою до цього роду творів і щиро обурююся з такого безсоромного зловживання людською довірливістю. Отож, оскільки мої знайомі ласкаво вважають, що мої скром­ні зусилля можуть бути небезкорисні для батьківщини, я взяв собі за принцип суворо додержуватись істини і ніколи від нього не ухиляюся; та в мене й не може бути ані най­меншої спокуси відійти від цього принципу, поки я тримаю
279
в своїй пам’яті напучування і приклад мого благородного хазяїна та інших доброчесних гуїгнгнмів, що їх скромним слухачем я мав честь так довго бути.
— Nec si miserum Fortune Sinonem
Finxit, varum etiam mendacemque improba fingetx.
Я дуже добре знаю, як мало слави дають твори, що не вимагають від автора ні таланту, ні освіти, ні взагалі будь- якого хисту, крім доброї пам'яті або акуратних записів у щоденнику. Мені відомо й те, що автори мандрів, як і скла­дачі словників, ідуть у непам’ять через вагу та розміри тих творів, що з’являються пізніше і, отже, лягають зверху. Дуже можливо, що мандрівники, які відвідають описані мною краї після мене, виявлять мої помилки (коли вони є) і додадуть багато власних відкриттів, одсунувши мене назад і ставши на моє місце, а світ і забуде, що був колись такий письменник. Якби я писав заради слави, то це було б мені вельми прикро, але єдина моя мета — благо суспільства, і тому я взагалі цим не турбуюся. І справді, хто ж бо, вва­жаючи себе за розумну й найвищу в своїй країні істоту, не почуватиме сорому за свої пороки, коли читатиме про описані мною чесноти благородних гуїгнгнмів? Я вже не кажу нічого про ті далекі народи, де панують єгу; найменш розбещені серед них бробдінгнежці, чиї мудрі погляди на урядування та мораль нам варто було б наслідувати. Та не хочу розводитися далі — нехай розсудливий читач сам робить належні висновки.
Немалу приємність я почуваю з того, що мій твір не можна піддати критиці. Справді-бо, які закиди можна зро­бити письменникові, що розповідає самі факти про такі далекі країни, де ми не маемб найменших торговельних чи політичних інтересів? Я старанно уникав помилок, що за них, часто дуже справедливо, дорікають авторам мандрів. До того ж я не маю нічого спільного з будь-якою партією і пишу безсторонньо, без упередження або лихого наміру проти якоїсь людини чи групи людей. Я пишу з благород­ною метою просвітити людство й наставити його на добру путь, бо при всій своїй скромності вважаю, що маю право претендувати на певну перевагу над ним. Його дало мені
1 Якщо доля зробила Сінона нещасним, то зробити його брехуном і безчесним вона не зможе* (лат.).
280
довгочасне перебування серед найдовершеніших істот — гуїгнгнмів. Пишу я, не маючи на думці ні користі, ні по­хвали. Я ніде не прохоплююсь і словом, що скидається на осуд або може хоч трохи зачепити навіть найвразливіших людей. Отже, сподіваюсь, я маю право назвати себе цілком бездоганним письменником, в якого не зможуть знайти ані- найменшої поживи для своїх розумувань племена оглядачів, наглядачів, досліджувачів, спостерігачів та викривачів.
Мені, признаюся, не раз натякали, ніби я, як англій­ський підданець, повинен був зараз же після повернення додому подати меморіальну записку державному міністрові, бо всі відкриті англійцем землі мають належати англійсь­кій короні. Але я не думаю, щоб завоювати їх було так само легко, як Фердінандові Кортесові взяти гору над голими індійцями в Америці *. Навряд чи варто відряджати армію або флот для того, щоб підкорити ліліпутів; гадаю, що не­безпечно було б напасти на бробдінгнежців, і не знаю, чи добре почуватиме себе англійське військо, маючи над го­ловою Летючий острів. Гуїгнгнми, правда, начебто не дуже готові до війни, бо зовсім не обізнані з військовою наукою, а надто зі зброєю. Але якби я був міністром, то не порадив би нападати на них. їхня розважливість, однодушність, без­страшність і любов до рідного краю цілком заступлять їм брак військових знань. Уявіть собі, що то було б, якби два­дцять тисяч їх вдерлося в середину європейської армії, поперемішували лави, поперекидали обози й почали бити копитами задніх ніг по обличчях солдатів. Вони ж бо ціл­ком заслуговують характеристики, даної Агустові: Яесаі- сіїгаї ипсіідие Іиіиз *. Отож мені здається, що замість того, щоб завойовувати цю великодушну націю, нам краще було б попросити їх прислати достатню кількість своїх представ­ників цивілізувати Європу; нехай би вони навчили нас принципів честі, справедливості, правди, здержливості,  громадськості, мужності, цнотливості, дружби, доброзич­ливості та вірності. Назви всіх цих чеснот збереглися ще в більшості наших мов, і їх можна зустріти як у давніх, так і в сучасних авторів — я можу це твердити на підставі свого невеликого досвіду в читанні.
До того ж я маю ще одну підставу не бажати поширювати своїми відкриттями володіння його величності. Коли каза­ти правду, мені здається, що монархи в таких випадках чи-
1 Хвицає, бувши завжди напоготові * (лат.).
281
нять не дуже справедливо. Ось наприклад: корабель піра­тів захопила буря й жене його невідомо куди; нарешті юнга з мачти побачив землю, і всі. висідають на берег, щоб по­грабувати мирне населення, яке зустріло їх цілком приязно; країні дають нову назву, проголошують її частиною воло­дінь свого короля і споруджують на честь такої події па­м’ятник з трухлявої дошки або каменя; потім пірати уби­вають два-три десятки тубільців, пару їх силоміць вивозять, як зразок, із собою і, повернувшись додому, дістають по­милування. Нову колонію здобуто, як то кажуть, з божест­венного права. При першій же нагоді туди посилають кораб­лі, тубільців виганяють або нищать, а їхніх вождів катують, допитуючи, де вони сховали золото; над усім панує нелюд­ська сваволя й розпуста, кров населення заливає землю, а банда мерзенних різників, яка чинить усі ці святі діяння, зве себе новочасними колоністами, що мають на меті навер­тати на християнство й освічувати диких поган.
Втім, треба визнати, що цей опис аж ніяк не стосується британської нації, яка може бути за приклад для цілого світу своєю мудрістю, дбайливістю й справедливістю в ко- лонізуванні; своїми великодушними ділами, що сприяють поступові релігії та освіти; своїм добором побожних свя­щеників, здатних якнайкраще проповідувати християнство; своєю обачністю в заселенні провінцій доброчесними в сло­вах і вчинках жителями метрополії; своїм суворим додер­жанням справедливості при призначенні на урядові посади в колоніях людей найбільш талановитих і непідкупних; і, на довершення всього, відрядженням туди найпильніших і найдостойніших губернаторів, які дбають лише за добро­бут народу, яким вони керують, та за честь короля, їхнього володаря.
Але оскільки в описаних мною країнах ніхто не виявляє видимої охоти, щоб його завойовували і обертали в рабство або ж убивали чи висилали колоністи, і оскільки немає там ні золота, ні срібла, ні цукру, ні тютюну, то я дозволю собі твердити, що країни ті аж ніяк не варті того, щоб стати об’єктом наших прагнень, подвигів та інтересів. Але якщо ті, кого це ближче обходить, додержуються іншої думки, я ладен засвідчити перед судом, що до мене там не було жод­ного європейця, бо вважаю, що тубільцям у цьому треба вірити. Сперечатися можна хіба що про двох єгу, яких, за переказами, багато років тому бачили на одній горі в краї­ні гуїгнгнмів і від яких, на думку тубільців, пішов весь рід
282
цієї мерзенної худоби; та й ті двоє єгу були, мабуть, англій­ці, як дають мені підстави підозрівати риси облич їхніх нащадків, хоч і дуже спотворені. Але наскільки цей факт може бути переконливим, хай скажуть знавці колоніаль­них законів.
Що ж до формального заволодіння цими країнами іменем мого монарха, то таке мені ніколи й на думку не спадало, а якби й спало, то в тих обставинах мені з міркувань роз­судливості й самозбереження краще було б відкласти здійс­нення цієї формальності до слушнішої нагоди.
Відповівши отак на єдиний закид, що його можна було зробити мені як мандрівникові, я остаточно прощаюся з моїми люб’язними читачами й повертаюся до приємних роздумів у своєму маленькому садку в Редріффі; до засто­совування в житті чудової науки доброчесності, якої я на­вчився серед гуїгнгнмів; до виховання єгу з моєї власної родини в тій мірі, в якій вони піддаються вихованню; до частішого споглядання себе самого в дзеркалі, щоб таким способом привчитися по змозі зносити вигляд людини; до скорботи з приводу здичавіння наших гуїгнгнмів, до яких я, проте, ставлюся з незмінною пошаною заради мого бла­городного хазяїна, його родини, друзів та всієї раси гуїгнгн­мів, що до них так подібні своїм виглядом наші коні, хоч їхні розумові здібності зовсім занепали.
Минулого тижня я почав уже дозволяти своїй дружині сідати обідати разом зі мною на дальшому кінці нйшого довгого стола і відповідати (але якомога коротше) на мої нечисленні запитання. Проте запах єгу ще й досі викликає в мене огиду, і я завжди затикаю собі носа рутою, лавандою або тютюновим листям. Хоч як важко літній людині позбу­ватися своїх звичок, я все-таки сподіваюся поволі призви­чаїтись до товариства моїх сусідів-єгу настільки, щоб не боятися їхніх зубів та пазурів.
Мені не так важко було б примиритися з усією породою єгу, якби вони задовольнялися тільки своїми природними пороками та нерозважливістю. Мене не обурює вигляд адво­ката, кишенькового злодія, полковника, блазня, лорда картяра, політичного діяча, звідника, лікаря, викажчика, кривоприсяжника, зрадника та подібних до них людей, бо вони — неминуче зло. Але коли я бачу в якогось духовного і фізичного виродка ще й пиху, тут мені вже терпець ури­вається. Ніколи не зможу я зрозуміти, яким способом поєд­нуються така тварина й такий порок. Мудрі й доброчесні
283
гуїгнгнми, щедро обдаровані всіма досконалостями, які тільки можуть прикрашати розумну істоту, не мають у своїй мові навіть слова, щоб назвати цей порок, і взагалі у них нема слів для визначення чогось поганого, крім тих хіба, якими вони визначають огидні властивості своїх єгу; а гордощів у єгу вони не помічали, бо зовсім не знають люд­ської натури, як вона виявляється по інших країнах, де панує ця тварина. Але я, завдяки своєму більшому досвідові, виразно побачив зачатки пихи навіть у диких 'єгу.
Гуїгнгнми, які живуть за законами розуму, пишаються своїми чеснотами не більше, як я пишаюсь тим, що маю руки або ноги; та й жодна розумна людина не пишатиметься цим, хоча, втративши руку чи ногу, почуватиме себе не­щасною. Я спиняюся так докладно на цьому питанні лише через те, що хочу зробити суспільство англійських єгу не таким нестерпним; тому я дуже прошу тих, хто хоч трохи хибує на цей безглуздий порок, не наважуватися наверта­тись мені на очі.
ПРИМІТКИ
«Мандри Гуллівера» вперше побачили світ у 1726 році, а через рік було опубліковано друге видання. Лондонський видавець Бенджамен Мотт повівся з текстом твору дуже недбайливо й довільно, проте, за свідченням Чарлза ФорДа, близького друга Свіфта, друге видання на­багато точніше, ніж перше. У Кенсінгтонському музеї в Лондоні збе­рігається примірник першого видання з поправками Свіфта, внесеними рукою Форда. Деякі з них, хоч і далеко не всі, були прийняті Моттом у другому виданні, а також дублінським видавцем Джорджем Фолк- нером у його виданні 1735 року, де вперше було надруковано і «Лист Гуллівера до Сімпсона»,' в якому Свіфт справедливо нарікає на вади першого видання. В подальших англійських виданнях, починаючи з видання Фолкнера, довільно вилучались окремі найгостріші місця Свіф- тової сатири.
При підготовці нової редакції перекладу текст його звірено з нью- йоркським виданням 1931 року, що відтворює друге лондонське видання (1727) з поправками із примірника Форда.
Від часу появил.світ «Мандрів Гуллівера» почалося коментування й пояснювання як основних думок твору, так і окремих його місць, і до наших днів критична література про нього виросла до дуже великих розмірів. Звичайно,  поряд з цінними зауваженнями дійшло до нас і чи­мало «філологічного мотлоху», що не має будь-якої вартості. У поданих нижче примітках використано лише найнеобхідніші й найсуттєвіші з цих коментарів, що пояснюють читачеві темні щодо змісту місця й на­тяки на ті чи ті історичні події та на окремих осіб — сучасників Свіфта. Сюди ж винесено й пояснення окремих, невживаних тепер, географічних назв. Пояснення незвичних термінів та переклади іншомовних цитат наводяться безпосередньо під текстом.
ЛИСТ ГУЛЛІВЕРА ДО СІМПСОНА
Стор. 37. Навряд чи треба пояснювати читачеві, що постать Сімп­сона — така ж поетична фікція, як і постать його «брата у других», капітана Гуллівера. Із змісту «Листа Гуллівера» видно, що написано його вже після першого видання «Мандрів», а з’явився він, як уже від­значалося, лише у виданні Фолкнера 1735 року. Вміщення «Листа» пояснюють по-різному, але насамперед — міркуваннями обережності..
285
*
Як відомо, «Мандри Гуллівера» вийшли анонімно, про їх справжнього автора лише здогадувались, отож уведення ще одного фіктивного пер­сонажа мало на меті ще більше дезорієнтувати офіціальну думку про особу автора.
Демпієр, Уїльям (1625—1715) — англійський мореплавець.
Стор. 39. Смітсфілд — площа в Лондоні, де відбувалися прилюдні екзекуції.
Стор. 40. Бробдінгнег — Бробдінгрег.— Ця «поправка», поза вся­ким сумнівом,— лише зайва деталь, що має засвідчити «правдивість автора», і сприймати її серйозно не слід.
ЧАСТИНА І
Стор. 47. Ван-Діменова Земля — старовинна назва Тасманії, ост­рова на південному сході від Австралії.
Стор. 63. В образі Флімнепа Свіфт висміює міністра Уолпола,свого політичного й особистого ворога. Його «акробатична вправність»—сар­кастичне відображення спритності, з якою Уолпол робив кар’єру. Па­діння Флімнепа на королівську подушку — їдкий натяк на те, що Уол­пол користався підтримкою коханки короля Георга І.
Синій, червоний і зелений—кольори англійських орденів Підв’яз­ки, Бані та св. Андрія.
Стор. 65. Колос Родоський — величезна статуя бога сонця Геліо- са, споруджена в III ст. до н. е. в гавані острова Родос. За переказами, широко розсунуті ноги статуї правили за ворота для проходження ко­раблів.
Стор. 71. Тремексени і слемексени — торі і віги. Низькі каблуки його величності — натяк на належність Георга І до партії вігів. Принц носить черевики з різними каблуками — знову ж таки дотепний натяк на принца Уельського (в майбутньому короля Георга II), що нібито вагався в своїх симпатіях між вігами і торі.
Стор. 72. В історії боротьби між тупоконечниками та гостроконеч­никами не важко відгадати окремі моменти релігійної боротьби в Англії, починаючи з часів Реформації, зокрема роль Франції (Блефуску), що підтримувала католиків. Згадка про двох імператорів, що потерпіли від цієї боротьби (один імператор втратив голову, а другий —корону), без­перечно, має на увазі короля Карла І, страченого під час революції 40-х років XVII ст., та детронованого короля Якова II.
ЧАСТИНА II
Стор. 104. «... як обчислив 2 травня наїи капітан».— Курйозний недогляд: шквал почався 19 квітня, тривав двадцять днів і закін­чився... на 2 травня.
«...скільки могли витримати щогли». — Весь абзац являє собою очевидну пародію на сучасні Свіфтові пригодницькі твори, що ряс­ніли спеціальними морськими термінами.
Велика Татарія — старовинна назва південно-східної частини Азії (Монголія, Китай тощо).
Стор. 118. Сансонівський атлас.— Сансон, Нікола—французь­кий географ XVII ст., «батько» французької географії. Після його смерті його сини видали величезний географічний атлас, що перевидавався про­тягом усього XVIII століття,— його, певне, й має на увазі Свіфт.
286
Стор. 123. «Королівська величність» — старовинна назва військо­вого корабля, що зберігається за традицією в англійському флоті.
Стор. 129. Дзвіниця в Солсбері має заввишки 404 фути (122 метри).
Стор. 145. Діонісій Галікарнаський — грецький історик часів імператора Августа. У вступі до свого твору «Археологія» декларував свій намір виставити римлян перед греками у сприятливому освітленні.
Стор. 158. Фаетона, сина бога Аполлона, Юпітер скинув з неба в річку По за те, що він мало не спалив всесвіт.
Нова Голландія — старовинна назва Австралії.
ЧАСТИНА III
Стор. 163. Левант — західна частина Азії, у вужчому значенні слова — азіатське надбережжя Середземного моря.
Стор. 164. Форт Сент-Джордж — старовинна назва Мадраса, міста в Індії.
Стор. 170. Лапута — лап аутед — глузування з філологічних за­собів знаменитого за тих часів ученого Бентлі, з яким Свіфт мав сутичку ще під час свого перебування у Темпля (див. вступну статтю).
Стор. 171. «....такі випадки трапляються часто...-»—натяк на помилку, що її зробив складач праці славетного вченого Ісаака Ньютона «Математичні принципи натуральної філософії» (1687), додавши зайву цифру до числа, що визначало відстань Землі від Сонця, внаслідок чого воно було збільшене в десять разів.
Стор. 177. «...у найповнішому нашому каталозі...»—Свіфт, певне, має на увазі «Британський каталог» Флемстіда (1725), що налічував 2935 зірок.
Стор. 183. Описи занепаду країни підказані Свіфтові картинами економічної руйнації Ірландії.
Стор. 188. «... щоб зробити павутиння цупкішим і міцнішим».— У 1710 році якийсь француз Бон видав брошуру, де доводив мож­ливість виробляти панчохи та рукавички з павутиння.
«... тою ж таки операцією».— Натяк на «теорію блювоти» док­тора Вудворда, що грунтувалася на дослідах над собаками.
«... відціджуючи воду та інші рідкі частки».—За часів Свіфта склад повітря ще не був відомий.
Стор. 190. Думка про можливість створення машини, яка б могла виконувати різні логічні операції, виникала в різних учених того часу і пізніше — у Корнелія Агріппи (XVI ст.), у німецького філософа Лейб- ніца (XVII—XVIII ст. ст.), у Джевонса (XIX ст.).
Стор. 196. Тарибнія, Лагіян — анаграми (перестановка літер) слів Британія і Англія.
Стор. 197. В оригіналі тут справді анаграма: Оиг ЬгоіНег Тот кав Іи$1 цоі Оге рііез—Ке5І8І, а ріоі із Ьгощкі коте; (Не (оиг.
Стор. 199. Під містом Арбелою (тепер — Ербіль) у Малій Азії Олександр Македонський у 331 році до н. е. здобув блискучу перемогу над величезною армією персидського царя Дарія.
«... в його таборі не було й краплі оцту».— За версією римського історика Тіта Лівія, славнозвісний карфагенський полководець Ган- нібал під час походу через Альпи наказав розжарити скелю вогнем, а потім полити її оцтом, від чого каміння пом’якшало і його легко можна було рубати.
Стор. 200. Юній (Марк Юній Брут) — батько Кая Юнія Брута, убивці Цезаря; Сократ — великий грецький філософ (V ст. до н. е.);
287
Епамінонд — грецький (фіванський) полководець (V—IV сї. до н. е:); ,Катн-моАодший — римський-державний діяч, що виступав проти Це­заря; Твмас Мор — відомий англійський філософ і державний діяч, автор книгц^Утопія».
Стор. 201. Дідім і Євстрфій — коментатори Гомера. Дідім жив у І ст-^о н. е., Євстафій — архіепіскоп у Салоніках — в кінці XII ст. і 'Скот і Рамус — середньовічні вчені-філософи. Дуне Скот — ко­ментатор творів Арістотеля; Петро Рамус критикував Арістотеля в трактаті, що вийшов у 1543 році г
Рене Декорт- і Ц’-єр Гассенді — відомі французькі філософи XVII століття.
«Теорія тяжіння» — знову натяк на Ньютона.