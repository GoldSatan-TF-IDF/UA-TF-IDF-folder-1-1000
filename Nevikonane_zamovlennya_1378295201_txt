Невиконане замовлення
Рогоза Юрій


Юрій Рогоза, 2002 р., друкувалася під псевдонімом Р. Лоза
ЧАСТИНА ПЕРША
ДИВНА ПРОПОЗИЦІЯ
Мода — штука цікава й не передбачувана. Інколи модними стають зовсім дивні речі, наприклад, книги про олігархів. Найчастіше такі книжки самі ж олігархи і замовляють, одразу ж після виплати авансу повідомляючи автору — нашому чи зарубіжному, несуттєво, — як вони у тій книзі повинні виглядати. Та чомусь виглядають усі вони (характерний збіг, правда?) зовсім несхожими на себе. Добрими, відвертими, цікавими та вихованими, — словом, такими собі душечками, найкращими друзями дітей, інвалідів, собачок та котиків усієї країни та всього міжнародного товариства.
Платять вони непогано, і це можна зрозуміти: автору ж належить створити не життєпис, а справжній фантастичний роман. Адже напиши він хоч напівправду, не кажучи вже про правду, — вийде книга про Бабайка, хоч бери й дітей лякай. Такі вже вони в житті, наші політики-олігархи, нічого не поробиш. Так воно є, що грошей у них багато, і на власні примхи вони їх не шкодують. Це ще одна їхня загальна риса характеру. Цікаво, чи не так?
Можливо, для когось таке замовлення — подарунок Божий. Та що там "можливо" — так воно і є! Однак ці ігри вже не для мене. По-перше, люди мене люблять за те, що я на сьогодні встиг написати. І мені соромно було б так відверто їм брехати (та й не обдуриш людину, не так вже це й просто: красивій казці вона готова повірити, прикрашеній брехні — не дуже). А по-друге, я знайомий (каюсь) з кількома впливовими можновладцями, які вирішують долі нашої бідної України. Пив з ними горілку (ще раз каюся), ходив по саунах і таке інше... Словом,
розважався. І так мені зранку бувало огидно після тієї гульні, що й не розказати. Це було й не похмілля, і не алкогольне отруєння — хіба можна отруїтися коньяком ціною 200 доларів за пляшку?! Ні, зовсім інше самопочуття. Хоча й схоже на отруєння. Виходить, що спілкуючись з деякими людьми, так само можна отруїтися. Відчуття таке, неначе мухоморів об'ївся.
Можливо, саме тому я трохи здивувався, коли КНИГУ
ПРО ОЛІГАРХА МЕНІ ЗАМОВИВ НЕ МАЙБУТНІЙ ГЕРОЙ (ТОЧНІШЕ, ГЕРОЇНЯ), А ЗОВСІМ ІНШИЙ ТИП - БАГАТИЙ І ПОЛІТИЧНО МОГУТНІЙ. Сам
олігарх, якщо розібратися... Міг би назвати, хто це, однак береженого Бог береже, занадто вже часто він у телевізорі з являється... До того ж, навіщо називати: адже замовлення я все одно не виконав... Домовилися, обговорили строки, і — не виконав. Відбулося таке зі мною вперше за все моє письменницьке життя. Мені б соромитися, а я все дякую Богу, що так вийшло. Інакше б я просто не написав того, що ви оце зараз читаєте. А можливо, книжка ця — головне, що я міг зробити для людей. Головніша всіх моїх попередніх хітів та казок... Призів та грамот у гарненьких рамочках... Можливо, саме щоб її написати, я й на світ народився...
Однак, повернемося до замовлення. Я про всякий випадок поламався, це я вмію. Попросив трохи часу — "подумати . Хоча що тут думати, коли гонорар пропонують царський — хто знає, може, роботодавці попередні мої успіхи враховують?.. А щоб не дуже я замислювався, навіщо здалося моє викривальне творіння про ту особу, яку хіба що лінивий не лає, — щедрий замовник сказав, що зразу ж перекладуть майбутню книжку англійською мовою, і уся сучасна Європа її прочитає. А тому потрібно, щоб була вона, "олігархиня", в моїй книзі злим
політиком-людожером, що п'є з народу кров, як і годиться таких описувати. Такими їх в Європі уявляють наших українських олігархів (і не дуже сильно помиляються, до речі). Що там казати. Наші "нові українці" середнього англійця налякають до дрижаків. Та от біда — в Європі можуть не повірити, що це можливо, що такі люди не те що в Верховній Раді бувають, а взагалі на білому світі. Пом'якшувати треба деталі, поберегти цивілізовану психіку європейців. Ми ж до всього звикли, а вони...
Пригадую, задумливо курячи далеко за північ, я, вже розуміючи, що не втримаюсь, погоджуся, так і не зателефонувавши замовнику, аби сказати "так", заснув, і лише вранці, сонно ковтаючи каву під нудний телевізійний випуск новин, раптом аж підскочив, побачивши на екрані в якомусь черговому брутальному сюжеті всім знайоме обличчя. Та що там розмірковувати! Це ж вона, рибка моя, мій, так би мовити, об^єкт! Тішся, замовнику, автор прийняв рішення!
Та і як не прийняти! Молода, струнка навіть, каштанове волосся навколо змарнілого (кола під очима) обличчя... Це маска, звичайно. Грим, макіяж. Стилісти постаралися. Сама ж — мільйонерка, бандитка, газова принцеса, розкрадає Україну по шматках, роздає хабарі направо і наліво, б'є прислугу по обличчю (про це дружині косметолог розповідала, а тій — одна впливова банкірша, а тій — подруга-депутатка...). Коротше кажучи, інформація надійна.
Юля. Юлечка, як називає її на таємних записах майора Мельниченка пан Президент, додаючи до цього два-три брудних матюки. Я тобі покажу колючі очі!.. І твердий голос покажу!..
Залишки сну вивітрилися. Відчуваючи приємний холодок мисливця у грудях, я тут же подзвонив у приймальню
державного свого замовника. Він зрадів, сказав, що отримати аванс я можу, коли захочу. Золото, не замовник!
Остаточно повеселілий, я став під душ, потім побрився, побризкав обличчя дорогим одеколоном (мільйонерки — вони теж жінки!), швидко одягнувся (портфель із всім необхідним у мене завжди приготований), схопив ключі від джипа і подивився на себе у дзеркало. Красень! Молодий лев! Ви ще не здогадуєтесь, Юліє Володимирівно, як я вас розмажу по стіні, виставлю злодійкою і стервом перед цілим народом (а про задоволеного замовника і казати годі: пачки доларів, здавалося, вже відтягують мою кишеню!). Ви, сама того не розуміючи, дорогенька, розколетеся перед модним писакою, зачаровані його посмішкою, пильним поглядом і "дружніми" запитаннями. Ви, звісно, панна непроста, це зрозуміло, та ж і я не вчора народився! 1 /, самовдоволено посміхнувшись у дзеркало, я зробив крок через поріг, до ліфта.
Щастило мені того дня. І прямий телефон офісу "української принцеси" отримав у знайомого депутата за один дзвінок. І її секретарка легко, після короткої паузи (радилася, напевно), призначила мені час на наступний день (мабуть, моя відносна популярність спрацювала), і підступний план бесіди склався за годину праці на комп'ютері... Тож, відкинувшись у кріслі, з насолодою закуривши "Кемел", відчув я себе таким крутим та немилосердним "мисливцем на олігархів", що навіть посміхнувся. Добре, що дзеркала переді мною не було. Бридка, напевно, вийшла посмішка... Цинічна й самовдоволена...
А через два тижні, курячи той самий "Кемел", стояв я, втомлений і світанковий (а ще з запізненням і різко подорослішалий), у саду однієї приміської дачі. Перше проміння впало на голі яблуні й гострі верхівки сосен, стелився молочний туман, розмиваючи усе навкруги, а в
мене тремтіли пальці і сльозилися очі, й серце стискав біль за мою змучену, терплячу Батьківщину. Відчував тривогу за цю мужню і мудру, але таку ж, як і всі ми, беззахисну жінку, пані Юлю, яку куплені й перелякані телеканали перетворили на монстра у спідниці. Мучився від страху, що не зможу чи не встигну сказати людям, як це близько й доступно (особливо зараз, перед виборами) — обрати гідне життя й гордість за свою країну. Боявся, що не повірять мені чи й просто не дадуть промовити правду голосно, адже все може бути нині в Україні, ТОМУ Й
ПРІЗВИЩА СВОГО НА ОБКЛАДИНЦІ Я НЕ ЗАЗНАЧУ, ЗАСТЕРЕЖУСЯ...
І навіть сам здивувався, як начхати мені було в ці хвилини, такому "комерційному" та цинічному, на пачку іще зовсім недавно доступних доларів, що вже не ляжуть у мою тумбочку, наплювати на мордатого замовника, на видання книжки на Заході і взагалі на всі ситі Англії-Америки та інші Швеції. Бо прихилився я в цю мить до твердого стовбура української нашої яблуньки, а десь за п'ятдесят кілометрів від мене вже прокидалися, щоб нагодувати курей чи вбогу худобу, знедолені мої рідні українці. І так само за п'ятдесят кілометрів — тільки в Інший бік, до столиці — вже стоять страшними пам'ятниками плакатної незалежності при входах до ще зачинених магазинів дідусі та бабусі, готові зі сльозами на очах вимолювати у "панів" пару копійчин на хліб та ліки...
З будинку визирнув Олександр, чоловік пані Юлї, покликав у дім: "Холодно, застудишся, заходь, я чаю приготував...". Я промурмотів щось наче "Дякую, я зараз...", а сам знову закурив, справді тремтячи, але не так від прохолоди осіннього ранку, як через бридке, принизливе відчуття власної незначущості і безпорадності. Ось за десять метрів від мене сидить за столом бліда дівчина, і
Господь дав нам її таку, яка вміє і хоче перетворити Україну на державу, про яку ми мріяли у грудні 91-го: і голодних нагодувати, й зробити так, щоб запрацювали заводи, і відродити школи та лікарні... Однак не докричуся я, нещодавно такий крутий і успішний, до людей. Це тобі не модні книжки і популярні телесеріали писати. І жити моєму обманутому народу зі злиднями й порожніми надіями ще багато-багато років, а мені — до кінця днів з тяжким, немов гантеля, почуттям провини в душі...
Я все-таки зайшов до хати, ковтнув гарячого чаю, трохи прийшов до тями і вирішив — есе одно напишу книгу (не для замовника вже, зрозуміло: хто-хто, а мою неслухняність він мені не раз пригадає). Напишу книгу для людей. Звичайно, замажуть, задушать мою маленьку та болючу рукописну правду сотнями брехливих, але яскравих телепрограм, плакатів надрукують тисячі (адже грошей наших з вами ЇМ вистачає!), може іще щось вигадають, неначебто Україна вже випередила всіх за темпами росту промисловості і рівнем життя народу, і більшого їй і бажати вже нічого...
Ніколи не думав, що це так гірко й тяжко — знати правду, відчувати її, але розуміти, що, скоріш усього, не вдасться мені донести її людям, а тим більше — переконати їх. Адже не власних вигод шукаю (про які вигоди мова, коли замовник давно вже на мені поставив хрест), ні слави (прізвище й те зніму з обкладинки), та однаково можуть не повірити. Воно й не дивно: за десять років навчилася влада брехати голосно, грамотно, нічого не скажеш, складно мені одному її переплюнути...
І все одно по дорозі додому вів я — забіяка і гонщик — свого джипа по шосе повільно та обережно. Може, вперше в житті. Я беріг себе, не смійтеся. Берігся, бо маленькою, але чистою і яскравою, мов алмазна намистинка, жила в
мені правда про Юлію Володимирівну Тимошенко, пані Юлю, й не мав я в ці хвилини права на дурну випадкову смерть, як не має права цілий народ втрачати надію на щастя і достоїнство...
^    ДВА ШРИФТИ
Зараз, передруковуючи вже написане, я зрозумів (чи відчув, так точніше), що моя книжка матиме два шрифти — мій письменницький курсив, на рукописний текст схожий, і друковані літери, тверді й чіткі, як і самі слова пані Юлі (вибачте, не можу називати її офіційно, не вдається, надто багато тепла й віри у свій народ вдихнула вона, ця тендітна й сильна жінка, в мою душу, і зовсім інакшим став я після зустрічі з нею).
Так, говорить вона чітко й сухувато. Максимально ясно висловлює свої думки. Але ораторствувати, говорити прикрашені промови не вміє. Як для політика, це недолік, я розумію. Я й сам, не в перший день знайомства, пізніше, звичайно, казав їй про це. Навіть тексти виступів пропонував безкоштовно придумувати. Казав, що так і Президент робить, і всі інші значні політики. Вона відмовилася. Відповідь її була така ж чітка і зрозуміла, мов той шрифт, що я вибрав для її слів:
— Я дуже поважаю людей, щоб намагатися завоювати їхню любов і довіру порожніми красивими словами. Розумію, багато хто серед представників влади, навіть президент, який страждає мовною недолугістю, виголошують промови з папірця значно краще, ніж я. Це мене не лякає. Страшно інше: кожне їхнє слово — це брехня, яка все далі веде людину від самої можливості жити достойно. І роблять вони це, як і решта політиків, з єдиною метою: і далі безкарно, безконтрольно "ділити" владу і державний ресурс.
Я не зрозумів, про який ресурс Іде мова. З'ясувалось, ресурс — ще все, що має український народ — гроші, землі, заводи, фабрики, літаки, будинки. Наша з вами Батьківщина, одне слово. Я сам зрозумів це і тут же простою мовою пояснив вам. Тепер ясно, для чого потрібен мій неполітичний курсив?
"У ЗМІЇНОМУ КУБЛІ"   *С,«
Давно вже навчився я перетворювати роботу на гру і мати від того величезне задоволення. Збираючись в офіс "української принцеси", я відчував себе майже Джеймсом Бондом, відважним агентом, який з неповторною посмішкою готується проникнути до ворожого бункера. Спаку-< вавши у портфель папочку та кишеньковий диктофон, я хотів було сховати ще один, таємний, під піджаком, та передумав. Все одно схожі на марсіан, бритоголові й подібні один на одного амбали-охоронці ще при вході обмацають мене своїми міцними, мов плоскогубці, пальцями. Лише зіпсую справу у перший же день. Бурхлива письменницька уява одразу домалювала картинку: ось я, побитий і скривавлений, прикований до труби в затхлому підвалі, один із "амбалів", ухопивши мене за волосся, з силою, до хрускоту кісток, піднімає мені обличчя, а олігарх Юлія Тимошенко, ніскільки не стурбована виглядом крові, допитливо вдивляється в мої потемнілі від болю очі, випускаючи в них дим дорогої імпортної сигаретки...
Картинка вийшла неприємна. Я її, ясна річ, відігнав, та
повернувся до романтичних  сторін  праці  письменника-
шпигуна. Завершив приготування, зиркнув на годинника,
( далі — в дзеркало, і — вирушив назустріч пригоді (так
мені на той момент це уявлялося).
І — не повірите! — навіть був розчарований, мало не
образився у найкращих своїх сподіваннях, коли з'ясувалося, що "зміїне кубло" розташоване у старій, з дитинства мені знайомій величезній будівлі, разом з якимось М1]3ейним фондом чи чимось таким подібним. Що до Тимошенко" — це на дев'ятий поверх. І не потрібно жодних перепусток, паспорта й того не треба показувати.
Нічого, посміхнувся я до себе, це ми вже бачили! Старий будинок з обшарпаними панелями, забита "Жигулями" автостоянка при вході... А на дев'ятому поверсі — окреме королівство, інша планета! Забуваєш, напевно, де ти є. Це маскування не Вами вперше вигадано, Юліє Володимирівно: мене, прискіпливого писаку-розвідника, цим не купиш!..
Але й дев'ятий поверх нічим не вражав. Щоправда, чисто тут, сучасно, проте без жодної розкоші. І охоронник біля входу був — чоловік середніх років і комплекції. І здавався схожим він на консьєржа в гарному сучасному будинку та чомусь разом з тим на диспетчера (я згодом зрозумів, чому — бо перед ним стояв величезний старомодний селекторний телефон з великою кількістю кнопок). Я назвав себе, і вже через хвилину опинився у приймальні. У САМЕ ТІЙ приймальні. Я навіть розгубився. Не так мене вразив її простецький вигляд: за чотирма заваленими документами дешевими столами працювало четверо осіб — троє жінок і чоловік, як вразила та простота й легкість, з якою я сюди потрапив. Без металоконтролів, довгого чекання на дивані в кутку та бесід з хитромудрими "заступниками" в дорогих костюмах. "Вони тут усі ніби домовилися зруйнувати мій, такий привабливий і гарний, бондівський імідж!" — встиг ображено подумати я, а секретарка — дуже приємна жінка середніх років — уже відчиняла переді мною Двері кабінету. З цілковитою упевненістю, що зараз
"мільйонерка Юлечка" з колючими очима "підрихтує" всі неправильні перші враження, я переступив поріг...
***
...Вибачте мене, пані Юльо. Можливо, й не варто було описувати все це: улюблену, з самим собою гру в героя, всі звичні забавки мої, мене тодішнього, не сьогоднішнього. Але письменницьке чуття (можливо, й помилкове, хто знає) вперто повторює мені, що лише так ось, на моєму досвіді, через мою сміхотворну "бондіану", замішану на бажанні заробити пачку "умовних одиниць" і ще один шматочок попсової слави, зможу я протягнути читача крізь ту незриму стіну зловісних чуток про Вас, нахабно і вміло придуманих і розповсюджених владою. Крізь усе те, що було відпрацьоване в якомусь таємному ідеологічному відділі як "Створення негативного іміджу Тимошенко Юлії Володимирівни". І прийти до Вас такої, яка Ви є, до тієї, що я її побачив — ні, не в першу зустріч, звичайно ж, а пізніше. Я не робитиму з цієї книги комерційний бестселер і залишу Вас на цих сторінках справжньою, тож дозвольте й мені бути в ній самим собою — з усіма фокусами людини, що до сих пір лише гралася в життя. Домовилися?
Отже, я переступив поріг кабінету...
***
Він не був величезний, та проте справляв враження досить великого як для її тендітної фігури. Особливо це відчуття підкреслювали прапори — рідний, "жовто-блакитний" та інший, мені незнайомий, як я потім дізнався, прапор партії "Батьківщина". Красиво розташовані в кутках поруч з письмовим столом, вони гордо вивищувалися над усім навколо, як і належить прапорам. І
ВОНА піднялася і ступила мені назустріч, простягнувши долоню — худу і прохолодну, красиво-беззахисну, дуже жіночу. Пишне волосся, уважні темні очі (щоправда, ніяких колючок в них не було, чи може, я не помітив), відкрита усмішка... "Ах, як ми грати вміємо!" — іронічно посміхнувся схований у мені Джеймс Бонд, він іще нікуди не зник і не збирався.
—  Доброго дня. Дуже рада з Вами познайомитися. Ви у справі? Присядьте, будь-ласка. Чай? Каву?
/ тут я трохи роздвоївся, я це вмію. Одна половинка — іграшкова, авантюрна — попросила кави з лимоном, і, роблячи невеликі ковтки, взялася малювати дуже привабливі перспективи виходу книги про пані Тимошенко в солідному західному видавництві, а друга, доросла і справжня, прихована половинка, відзначила для себе, що, хоч як це дивно, ніякий це не косметолог працював з обличчям "української принцеси". Зовсім інші художники
— і лише вони — вміють малювати на людських обличчях ці ледь помітні, але виразні лінії. Звати цих художників: Мужність,  Зібраність,   Сила  Волі,  Втома,  Щирість. Вони  не  помиляються і  не халтурять.   Чоловіків  вони роблять схожими на гладіаторів, це знак сили. Жіночі обличчя — а особливо гарні — цих художників не люблять, баряться з ними всією  силою своєї жіночої природи. І найчастіше перемагають.  Однак ледь помітні тіні від їхнього олівця  таки залишаються.  Тому  що приживаються  поруч  із  красою,   вміють  якимось  дивом  її  не пошкодити. Таке обличчя у Юлії Тимошенко.
—  Книга про мене? — промовила господиня кабінету, вислухавши мою хитру, з дому ще заготовлену промову.
—  Тільки знаєте, мені катастрофічне бракує часу, ніколи не вистачає. Ви зможете вечорами приїздити до мене на дачу? Це, звичайно, буде для Вас не дуже зручно, я розумію... •
"Джеймс Бонд"  із великодушною усмішкою запевнив. даму, що йому не звикати — вечорами, то вечорами, хоч і опівночі! Але водночас невесело подумав: "Там вони мене і приб'ють. Дача... Ясна річ!!! Місце глухе, ніч. Собаки на . місяць виють... Приб'ють і прикопають! ІЦоб знав, як книжки неправильні писати. На пару зі своїм чоловіком чи іще з кимось..."
— Якщо я з якихось причин не зможу з Вами зустрітися, секретарка буде дзвонити і попереджати заздалегідь. Добре?
"Зрозуміло. Залізну Леді із себе корчимо", — промайнуло в моїй голові.
Ми знову стояли, прощаючись. Я радів — пригода триває! Операція з проникнення не провалилася! Клюнула, рибка золотенька! Слави європейської забажала! Буде тобі слава, за нами не заіржавіє!
***
Коли я втратив сухий формальний погляд на пані Юлю? Коли змінили його ота Віра і прикрість, болісна сплетені й нерозривні? У всякому випадку не тоді, не під час першої зустрічі. Це точно. В мене тоді не те що об'єктивності — суперменського куражу було хоч відбавляй! І гра тільки-тільки почала набувати свого авантюрно-грошового смаку! Й сидячи саме за цим ось комп'ютером, за яким я сиджу цієї миті, по-єзуїтському ретельно надрукував я, з вечора готуючись, кілька запитань-капканів для підступної "принцеси". А в тому, що вона "попадеться", я навіть і не сумнівався: як писав хтось із класиків детективного жанру, "не виказує себе лише той, хто взагалі нічого не каже". А вона говорити погодилася, та ще й легко так, із півоберту! Думає, видно, що куплюсь я на втомлено-спокійні очі й тендітну долоньку... Якби ж то, міс мільйонерка!.. Я — талано-
витий, хитрий і нещадний! Так розпишу, що відповідатимете за законами народного гніву!
Як зараз пам'ятаю — перечитав запитання, переконався, що нічого із задуманого не забув, і, кожною волосинкою відчуваючи, як я собі подобаюсь, заліз із цигаркою в гарячу пінну ванну — улюблене задоволення.
Знав би я, тодішній, зовсім іще недавній, який втішався своєю популярністю та відторгненістю від політики, що через якихось нещасних два-три дні різко і з запізненням я раптом подорослішаю, дізнавшись (почувши, збагнувши, відчувши...) жахливу своєю нещадністю і простотою правду про рідну країну та її владу. Що хвилинна жалість до бабусь на Хрещатику (дав 25 копійок і відійшов з відчуттям власної доброти) зміниться на велику й гірку тривогу за майбутнє України...
Але я — тодішній — не знав цього і припустити не міг. А тому довго бавився густою піною, думаючи про те, який я крутий парубок, потім, розтершись рушником до червоного кольору шкіри, розчісував довге волосся, довго й ніжно роздивляючись себе в дзеркало...
Там же, перед дзеркалом, перевірив пам'ять, чи нічого не забувся із написаного? Посміхнувся, ще раз переконавшись, що голова працює, мов магнітофон. І наостанку, остаточно загравшись, порвав аркуш із запитаннями на дрібні шматочки і спустив в унітаз... Так вчинив би кожен нормальний супермен!
ВОДИЛО
ЛП'І
Вперше на дачу мене везли — дороги я не знав. До того ж прибув за мною не броньований та лакований 600-й "Мерседес" з "правильним" номером, а старенький дизельний мікроавтобусик з подряпиною на рифленому боці — чи
"Форд", а чи "Мазда"...
Досі пам ятаю хвилю образи, що накотилася, одразу перетікаючи у холодну праведну злість: "До обслуги своєї мене дорівнює! Розвалюха ця їй на пікніки харчі підвозить, не інакше... Але нічого, поквитаємось! Ти зараз, сама навіть того не підозрюючи, королівський мені подарунок зробила! Шофера! Хоч як би його стриманості-пильності твої охоронці навчали, я його в мить розбалакаю! І не схоче (а може, й не помітить!), як пригадає якусь образу на господарку-стерву! (А до стервів я Тимошенко записав зразу, без вагань. Образ ясний, телевізором, так би мовити, навіяний — мільйонер-кровопивця у скромному костюмчику, вовк в овечій шкурі, буржуйка і ворог народу!). Та й справді, вона мені хто — персонаж? Так. А у праці над персонажем має бути цілковита емоційна чіткість, інакше — проблеми. Тож уперед! Поїхали! Міцніше руля тримай, водій!.. Ти в нас мовчун? Нічого, помовчимо трохи, їхати довго...
Хвилин за п'ять я вже був би й радий попросити його замовкнути, та незручно було. Тільки ми виринули із міських пробок на шосе, хлопець заговорив. Та ще й як! Ніби дав клятву комусь невідомому, що за неповну годину я дізнаюся все про його дружину, доньку, собаку, меблі, сусідів по під'їзду, риболовлю, давню службу на флоті, про те, як слід і як не слід варити борщ, про телесеріали (бразильські й не бразильські), про футбол узагалі й Лобановського — зокрема...
"Може, це їх так вчать уникати розмов на "слизькі" теми? — закуривши й дивлячись на мерехтливі сосни, думав я. — Торохтіти без перепочинку про всяку всячину?"
І, втрачаючи надію, запитав у лоб:
— А що господиня? Не ображає?
Шофер, на секунду відвівши очі від дороги, поглянув на
мене з подивом. І, присягти готовий — його не лише моє запитання ідіотське здивувало, а й огидне холуйське слово "господиня", і така ж холуйська моя інтонація. І не від вагань якихось внутрішніх він замовк, а від незручності за мене. Тому й повисла тривала пауза: він не знав, що відповісти, я — як зробити, щоб не залишитися цілковитим ідіотом в його очах.
—  Я хотів запитати — як працюється, й узагалі...
—  А, в цьому плані!.. — Їй-Богу, мені здалося, що він полегшено зітхнув. Просто невдало висловився письменник, з ким не трапляється. — Працюється нормально... Правда, Юлія Володимирівна їздить багато! Де тільки бувати мені не доводилося! Втомлююся, ясна річ, трапляється... Зате різних цікавих місць побачив — не повіриш!..
Він знову заговорив — збуджено і радісно. А я, час від часу киваючи, — просто щоб не образити його — вже не слухав, думаючи зовсім про інше. Про те, що так, як він, говорять вільні й дружелюбні робочі люди, які не купаються у розкошах, але й не потерпають від злиднів. Про те, що його "Юлія Володимирівна" прозвучало, як наше інститутське "Пал Палич" про улюбленого декана (без страху, але й без панібратства: його і бути не може, коли щиро шануєш людину, і є за що).
Про те, що не став би цей флотський хлопець (точно кажу — не став би, я людей відчуваю) терпіти ніякого панського до себе ставлення і знущання. Отже, не пощастило мені цього разу, не вдалося почати портрет олігарха з праведної класової нелюбові приниженого трударя. Шкода, гарно могло б вийти!...
Машина, вильнувши на звичному повороті, з'їхала з шосе до невеличких будинків і будиночків за штахетними парканами. Заскрипіли гальма.
—  Приїхали! — посміхнувся водій, навіть не підозрю-
ючи, як він засмутив мою авторську уяву тим, що не виявився "пригніченим й закріпаченим" персонажем. Дай, Боже, щастя цій хорошій людині!
"КЛАЦ!"
Є такий американський фільм — "ЗшіісН". Хороший фільм. Смішний і зворушливий. Про те, як грішного чоловіка покарали: перетворили його в жінку, і що з ним потім відбувалося. Та я зараз кажу про інше — про його назву. ЗшіісН" з англійської можна перекласти як "перемикання", "перемикач". Вони, англійці-американці, світло в кімнаті "світчають". Оп — О//. Ввімк — Вимк, якщо по-нашому. Лунає "клац", і світло або спалахує, або гасне. І усе раптом стає інакшим, не таким, як було.
Я це не просто так розповідаю. Наближається саме той момент мого "полювання на олігарха", коли пролунало оте клац . Пролунало, і перетворило мене, безтурботного дорослого писаку, який грається в ігри, на цілком іншу людину.
ПО-ЧЕСНОМУ
Лише не поспішайте записати мене до ніжних вразливих натур. Це буде зовсім нечесно. Я приятелював з бандитами і пив горілку із олігархами. Я знаю, як крадуть гроші, і нічого не маю проти, якщо від "прибутку" перепаде й мені. Я випрошував у генералів МВС важливі й не заслужені мною папірці для відлякування міліціонерів і "гаїшників". Я вмію не думати про те, що цієї миті комусь холодно і голодно. Я люблю комфорт і гроші. Та й узагалі... Можна перераховувати й перераховувати...
Ні, я, звісно, не злочинець у прямому розумінні цього слова. Та й за такої кількості "грішків" і закон порушу-
вати необов'язково. Просто я такий, який я є. Точніше, був таким, поки "клац" (мабуть, своє "клац" є в долі кожної людини) не зробило мене іншим...
Це станеться невдовзі, ось-ось... Але поки ще не сталося...
КІНЕЦЬ СУПЕРАГЕНТА
І
А поки цього не сталося, я, Джеймс Бонд, що працює на вигідне замовлення, гроза олігархів і майстер слова, рушив услід за охоронником на подвір'я дачі. Погляд старанно схоплював усе — невеликий одноповерховий будинок, рівно викладені по газонах доріжки, покриті плиткою, припаркований коло будинку "Мерседес" ( Ось воно! Це вам не роздовбаний дизель. Це — СИМВОЛ!), чистенький мангал з двома лавочками, гарні квітники вздовж бордюру...
Але ж мене одразу щось занепокоїло. Й не щось навіть, а цілком конкретна деталь — принаймні з десяток моїх друзів (а вони ніякі не олігархи — так, середньої руки бізнесмени, менеджери крупних фірм, а то і просто державні службовці з зарплатою п'ятсот гривень) мають заміські будинки значно крутіші: триповерхові, "наворо-чені", з модною підсвіткою газонів, саунами й фонтанами-водограями... Та й з такими ж, якщо не кращими і новішими, пузатими "Мерсами"...
Просто не хотілося мені тієї миті згадувати про це, руйнувати образ "олігархічного кубла , який тільки почав формуватися. Тому й відкинув я той факт, що подвір'я зовсім невелике, тісненьке навіть, і охоронник — скоріше навіть сторож — впустив мене, привітався, та й лишився собі біля воріт. Все ж таки зауважив я зловтішно і чудернацьку (явно за спецзамовленням виготовлену) дощову трубу-ринву, і дуже недешеву черепицю на даху, і красивий "набалдашник" на дубових вхідних дверях, і
навіть три чи чотири мобільних телефони на темному, так само з мореного дуба, столі, з-за якого піднялась мені назустріч трохи бліда, з привітною усмішкою господиня.
—   Я   сьогодні   не   зовсім   в   формі...   Навіть   хотіла вибачитися й перенести зустріч.
"Ох, сумна і важкувата доля крупного магната!..."
—  Ви не голодний?
— Дякую, ні... — "Цікаво, сказав би я — так, голодний, що б мені запропонували? Растєгайчики, бланманже й гусячий паштет з пляшкою бордо? Чи недоїдки "із людської"Р Шкода, поспішив відмовитися, тепер уже не дізнаюся..."
—  Тоді чай? Каву?
— Каву, якщо можна. Міцну, майже несолодку... Тільки пізніше.
—  Добре. Давайте розпочинати, — вже знайомі тендітні руки   олігарха  кількома  чіткими  рухами   склали   папери  в акуратні стоси. — Тут зручно...
Я продумано-професійним жестом виклав із портфеля блокнот і елегантний диктофончик "Соні".
"Олігарх" злегка потерла кінчиками пальців чоло, ніби й справді стомилася.
"Олігарх" усміхнулася.
—  Я готова, — сказала вона.
"Клац!" — сказав диктофончик. Це було саме те "клац",
але я, самовдоволений і наївно-хитрий, зрозумів це пізніше...
* * *
Писака-викривач — це був я — почув "клац", але тієї миті не надав йому значення. Так часто трапляється в житті. Точніше — майже завжди: Господь посилає нам сигнали, але згадуємо ми про них пізніше, коли вже самі, без його добрих підказок, усе зрозуміли...
А поки що "клац" розбудило мою шпигунську увагу, і вона знайшла в кутку кімнати масивний журнальний
столик, ручної роботи дубову шафу... Ознаки капіталізму, одне слово. (Ікони в червоному кутку — не модно-раритетні, не музейні, а добрі й звичні, нашому краю і нашій Вірі присущі, я помітив значно пізніше, й соромно мені досі). Але це зараз соромно, а тоді я вже знав, з чого почати, щоб виглядати безстрашним (посміливішав, це ж треба!) і професійним. І почав...
ПРО БІДНІСТЬ
—  Пані Юльо, — я обвів вітальню виразним поглядом, — от Ви хочете, щоб люди Вам вірили. Але ж ситий голодного не розуміє...
—  Про що Ви?
—  Та про те ж. Я сам недавно робив ремонт, і чудово знаю, скільки вона коштує, така от дорога простота в швейцарському стилі... Багато з наших людей живуть за такі  гроші  півжиття...   Скажіть,   а  Ви  взагалі  знали бідність? Хоч колись? Відчули її смак?
її ОЧІ КОЛЬОРУ СТИГЛОГО КАШТАНА ПОТЕМНІЛИ ЩЕ ДУЖЧЕ, АЛЕ ГУБИ ТУТ ЖЕ ЗАТРЕМТІЛИ В УСМІШЦІ. ТАК ЗАВЖДИ БУВАЄ У СИЛЬНИХ ЛЮДЕЙ, КОТРІ РАЗ І НАЗАВЖДИ ЗАБОРОНИЛИ СОБІ ВИКЛИКАТИ В ІНШИХ ЖАЛЬ, МАТИ ВИГЛЯД ЖЕРТВ. Я ПРИКИПІВ ПОГЛЯДОМ ДО її БЛІДОГО ОБЛИЧЧЯ. Я ШУКАВ ХОЧА Б НОТКУ, ХОЧА Б ЗМОРЩЕЧКУ ФАЛЬШІ, ТА НЕ ЗНАЙШОВ. ВОНА НЕ БРЕХАЛА...
—   Якщо Ви побудете в цьому домі, то побачите, яке невибагливе   в   мене   життя...   А  бідність...   Я   не   просто скуштувала її на смак. Я народилася в бідній, скоріше навіть, у дуже бідній сім'ї. Мене виховувала мама, а працювала вона всього лише диспетчером на рядовому автотранспортному
підприємстві. Навіть у радянські часи, а їх багато людей згадують чомусь як ситі, вона заробляла так мало, що старалася набрати стільки змін, скільки об'єктивно міг витримати її звичайний людський організм...
Мені, звісно, різонуло по вухах оте сухе "об'єктивно" в гіркій і очевидно щирій згадці про маму, яка вибивалася із сил... Я тоді не зрозумів іще, що отак от вона, Юлія Тимошенко, говорить про все — і про горе, і про щастя, і про боротьбу. Сухо, чітко, ніби над усе боячись використовувати силу живого емоційного слова, вважаючи це забороненим прийомом.
—  Все іще більше ускладнювалося через те, що у моєї мами були старі батьки і сестра, у сестри була сім'я, вони так само жили у нужді і чомусь так виходило, що саме мама відповідала за всіх і про всіх турбувалася. Але, Ви знаєте, дитинство не запам'яталося бідняцькою сірою плямою. Мабуть, тому, що мама весь час намагалася створити хоч якесь, хоч маленьке, але свято для всіх нас. У неї я, напевно, і навчилася цьому ж — створювати в домі атмосферу любові й затишного тепла, хоч як би важко не було... І все ж пам'ять безжалісна — я чомусь чітко запам'ятала (мабуть, підросла до того часу), як нам не було з чого зробити штори на вікна, а без них було страшенно незатишно,   і  здавалося,   навіть  холодно  в  кімнаті.   І   мама збирала різні клаптики матерії і акуратно їх зшивала...
Я все ще був злий і безжалісний, тоді і виник у мене в голові образ маленького вовчиська, який, сидячи в бідняцькому закутку й стиснувши губи, думає:"Нічого, почекайте, прийде час — я вам усім покажу, всіх куплю і продам!" Бідність, яка хоче помститися за себе, здатна породити справжнього монстра... Я так і сказав.
—  Не з'явився монстр. Бо й вовчиська не було. Зараз я розумію, як непросто було мамі навчити мене не ненавидіти світ за ту бідність і невлаштованість, що нам послала доля.
Хіба що сімейній дружбі і відданості навчили мене ті роки. Взагалі, любов до рідних людей допомагає пережити будь-які тяготи. Дякую мамі, що я назавжди зрозуміла це, і, коли вийшла заміж, нас із чоловіком теж виручала саме любов.
При згадуванні про її чоловіка я трохи насторожився — послужлива пам'ять викликала в голові його образ із кримінальної хроніки теленовин — худий, каламутно-шалені, мов у Богуна із польського фільму, очі, сидить у клітці, мов Омелян Пугачов... Цікаво, де він зараз — можливо, з сокирою у руках підслуховує під дверима? Від такої здогадки стало якось невесело...
СТАКАН ТОМАТНОГО СОКУ
— Справа в тім, що заміж я вийшла дуже рано — у 18 років, як тільки закон дозволив. І так сталося, що сім'я мого чоловіка була нітрохи не заможніша, ніж наша з мамою. Тому про нашу з Сашею сім'ю, студентську, та ще й з дитиною, і говорити нема чого. Запам'ятався такий випадок — особливо яскраво він Саші запам'ятався, чоловіки такі речі переживають болісно, в нього й досі — не смійтеся — сльозяться очі, коли говорить про це. Якось він забрав донечку з дитячого садка, і по дорозі вони зайшли в гастроном купити хліба. А у сусідньому відділі продавався томатний сік — його наливали в склянки із красивого старомодного скляного тубуса, відкриваючи маленький краник унизу. Моя Женяша, заворожено дивлячись на впевнені жести продавщиці, раптом попросила в тата купити їй томатного соку. Ціна стакану соку була лише десять копійок, але їх, цих копійок, у нього після купівлі хліба не залишилось... І він, узявши дочку за долоньку, вивів її, готову заплакати, із гастроному...
От над цим я не засміюсь ніколи — сам чоловік, і розумію ох як добре, ЩО відчуває тато, котрий не зміг
купити своїй крихітці бажаний стакан соку за 10 копійок, щоб потім насипати в нього залізною ложечкою трохи солі й апетитно розмішати... Сам я в дитинстві не раз смикав тата за руку біля тубусів із соком (та й усі малюки того часу, напевно!), та от тільки я сік завжди отримував, хоч і не розкошувала моя сім'я, жила, як тисячі інших.
А нинішнім молодим татам набагато складніше — на вітринах повно усіляких там Барбі і трансформерів, та й телевізор зі своєю кричущою рекламою не дає забути про них, і тягнуться маленькі рученята твоєї улюбленої істоти до заповітної вітрини, от лише ціна цієї Барбі — півзарплати... І стискається від безсильного болю батьківське серце. Але ж інші ("Хто вони, ці люди?") виходять із магазину не те що з Барбі — на най-справжнісінькій машині, казковому маленькому джипі вивозять сина чи донечку... Що твориться в душах батьків, які відносять із сумним серцем своїх заплаканих малюків від недосяжної розкоші вітрини, зрозуміє лише той, хто сам має душу. А ще — Олександр Тимошенко, котрий колись сам не зміг купити коханій донечці-сонечку стакан томатного соку за 10 копійок. А ще — його дружина Юлія, яка бачить, як стають вологими очі сильного (що витримав і нужду, і в'язницю) чоловіка, коли він згадує про колишнє своє батьківське безсилля, на яке — хто більше, хто менше — приречені сьогодні тисячі наших людей...
ЖИТИ КРАСИВО
—  Отже, Ви пізнали бідність із середини, якщо можна так сказати?
—  Так. На жаль. Отак — коли трохи краще, коли трохи
гірше — я жила майже до тридцяти років. А це не просто деякий час — це відчутна і значна частина життя. Щоправда, ми — навчені уроками моєї мами, — намагалися не сумувати, як могли влаштовували одне одному свята...
Я знову повірив їй. Мої сільські родичі — їхнє селище, мов привидами оточене непрацюючими і розкраденими цукровими заводами, збудованими ще Терещенком — живуть так бідно, що хоч накладай на себе руки. Але не роблять цього. Надриваються на городах, їдять тільки картоплю з цибулею, справляють дні народження з вінегретом і домашнім перваком, перешивають весільні плаття дочкам на випускний... І — це мене вразило найбільше — серед багаторічної нестачі грошей і каторжної праці знаходять сили й бажання садити навколо своїх напіврозвалених хат (іноді мало не мазанок) яскраві квіти. Мальви, чорнобривці, айстри... Щоб було гарно. Щоб було, як у людей. Є, очевидно, в українській душі така особлива рятівна струна — триматися за красу, щоб не збожеволіти. Тільки б не порвали її, струнку цю — і так уже натягнена до краю...
— Я була хорошою господаркою — просто іншого виходу не було. Весь час щось плела, шила, перешивала... Зараз складно повірити, правда?
— Правда, — не став прикидатися я.
"ЛЕГКІ ЗАРОБІТКИ"
—  А, крім того, ми обоє — і я, й чоловік, намагалися підробити, де тільки можна було. Він увесь час десь щось розвантажував,   працював   в   гарячих   цехах...   Зараз   я пригадую, що багато знайомих дивилися на нас, як на сім'ю дуже благополучну. Якби вони тільки знали, як ми старалися, щоб так воно й було!.. Чоловік — як зараз пам'ятаю саме цей
випадок — три ночі підряд розвантажував гарячий каучук на шинному заводі, приходив ледь живий, кров ішла з носа, а в результаті виявилося (після "професійних" підрахунків й уточнення тарифів), що заробив він за оці-таки три ночі 50 копійок!..
Вірю. Хоча й не був бідним студентом, та й сім'ї молодої не мав, але ходив якось із друзями на Київ-То-варний, хотів збагатитися. Добре пам'ятаю два з половиною рублі, які я отримав із щедрих рук мордатого начальника зміни за розвантаження вагона(!!!)великих металевих каструль. Два п'ятдесят давно зникли, а вони, ці каструлі, мені ще довго снилися...
— Я теж потрапила в "десятку", — пані розсміялася (щиро, але з трохи помітною проминулою печаллю, яка з часом нікуди не дівається у людей, які багато пережили, я не раз помічав), — жінці у той час підробітку було знайти взагалі неможливо, але мені "пощастило" — прилаштували мене на роботу, яка називається "транспортування крупногабаритних шин". В житті це має такий вигляд — по величезній металевій горі, зсунуті зверху здоровецьким дядьком, одна за одною злітали величезні шини — кожна десь так удвічі більша за мене. Я повинна була ловити ці жахливі штуки, вишикувати їх по п'ять до ряду і відкочувати до вагона... Робота була в чотири зміни, і я часто мінялася саме на нічні, щоб була можливість учитися в університеті.
Пані пирснула зо сміху. І згадав я велику Лесю Українку. Вчасно згадав її "...щоб не плакать, я сміялась", тому що саме це робила переді мною "олігарх у спідниці" — щира і тендітна молода жінка, що багато надивилася за своє, недовге ще життя. І я, настроєний на фальш, і брехню, мов локатор ППО на ворожі літаки, нічого такого не вловив. Тому що не було їх і близько за цим столом, у цьому домі. Ні фальші, ні брехні не було...
—  Спочатку мене страшенно сварили... Річ у тім, що, коли не встигаєш прийняти ці гумові гіганти — а я, звісно, не встигала, просто сили не вистачало — то виростають жахливі завали. Із цих завалів мене весь час і насилу виймали весь перший тиждень, і нарешті з'ясувалося, що я... повинна доплатити за затримку технологічного процесу і вимушені простої...
Вона знову розсміялася, а я раптом розізлився на себе самого. Бо замість того, щоб планомірно "розколювати" й виводити на чисту воду злу "мафіозну принцесу", сиджу тут, розпустивши соплі, сповнений співчуття й симпатії до цієї "вовчиці"... І примусив себе знову стати злим і хитрим.
НЕ ВІРЮ В КАЗКУ ПРО ПОПЕЛЮШКУ
— Юліє Володимирівно, щодо труднощів молодих років —  усе зрозуміло. Але ж тепер ви своїй дочці можете купити  не лише  стакан  соку,  але  й завод,  який  його виробляє... Чи ні? Де ж та межа, після якої бідна дівчинка, що катає тракторні колеса, перетворилася на могутнього фінансиста  і  мільйонера?   Тільки  не розповідайте  мені казку про Попелюшку, я її в дитинстві відлюбив...
—   Просто настав день, коли в нашій країні дозволили офіційно займатися бізнесом. Напевно, пам'ятаєте той період: вийшов закон, за яким приходиш, реєструєшся — і ти вже бізнесмен. А якщо мені щось і подарували мої радянські бідність і залежність, то це бажання бути вільною і самостійно будувати своє життя... Я не сумнівалася ні хвилини. А от сім'ю  —  батьків особливо  — довелося умовляти довго і наполегливо.   Вони,   виховані тією  системою,  повторювали мені, що це страх і ідіотизм, що треба з усіх сил (хоч як би обмежували,   хоч   як   би   мало   платили)   триматися   за "заводську трубу" — я тоді працювала на воєнному заводі в
Дніпропетровську. Я їх не звинувачую — хіба могли вони, діти радянської епохи, відразу зрозуміти, що за заводською прохідною може бути якесь якісно інше життя?
Запитання в мене виникло зразу ж. І запитання не порожнє. Дуже добре і давно знаю я багатьох людей, які чомусь не розгубилися в ті страшні роки, коли на прилавках магазинів раптом залишились тільки морська капуста і оцет, коли сигарети можна було дістати лише в циганок на Хрещатику, а бюджетна зарплата стала просто купою купонів, за яку не можна було купити дві худющі курки... Саме в ці сіро-безнадійні дні зародився перший крупний капітал, і дуже сміливо й уміло сколотили його цілком конкретні люди. До того ж так легко, ніби все своє життя тільки й чекали свого шансу...
—   Знаєте, але ж у молодому бізнесі не розгубилися перш, за все колишні партійні і комсомольські активісти. Під загальну паніку так вміло стали вони мільйонерами, що   це   просто   вражає.   Зараз   майже   всі   вони   —   в парламенті. А інші фінансують їх як старих друзів, з якими мають спільні інтереси. Щоправда, я для себе давно пояснив це — саме вони, наші, ідеологічні вожді всіх рівнів, знали правду, не схожу на ті слова, які самі ж промовляли з трибун. Саме вони звикли тверезо оцінювати ситуацію, а головне, мали контакти по всій країні, й до того ж пройшли жорстке загартування системою. Але ж Ви...
—   Я   не  була  членом   КПРС  і  не  була   "завзятим" комсомольським  активістом.   В   1990  році,  якщо  мене  не підводить пам'ять, у друзів чоловікових батьків ми позичили 5 тисяч рублів — іще старих, радянських (причому таємно від   самих   батьків,    вони   б   нам   не   пробачили   такої "авантюри"). Як зараз пам'ятаю... І для початку ми взялись за   екзотичний   на   той   час   відеопрокат.   Потім   купили брокерське місце на Російській товарне-сировинній біржі, де
кипіло торгівельне життя всього пострадянського простору. Саме там, мов на долоні, стало видно всі економічні проблеми України — зокрема, енергетичні — й шляхи до їх вирішення. І ми почали відновлювати традиційні ринки збуту українських товарів на території Росії. А через п'ять років, ціною величезних зусиль (чи потрібно розповідати про них зараз?) корпорація, якою я на той час керувала, та котру я сама фактично створила, мала річний обіг десять мільярдів доларів. Тоді це було найкрупніше підприємство не те що в Україні — в усьому СНД не було нічого подібного. І Україна не мала боргів перед Росією за природний газ, а на початку 1997 року навіть вийшла на можливість передоплати.
"Але ж вона не те що не приховує цього! — вражено подумав я. — Вона пишається, як пишається кожна нормальна людина наслідками своєї праці, художник — гарно написаною картиною, будівельник — зведеним будинком..." Але невже вона — політик! — не розуміє, що сама ця сума велетенська не викличе у нашого змученого народу нічого, крім ненависті! Що ж вона каже мені, найманому мисливцю за її скальпом", такі речі, та ще й відкрито! Та ще й із гордістю! Хитрішою ж потрібно бути, Юліє Володимирівно, невже незрозумілої..
Я підняв очі. "Олігарх" Тимошенко спокійно дивилася на мене, замовклого.
Чи вразило мене почуте? Не знаю. Можливо, тільки цифрою — не звик мислити мільярдними сумами. Що ж до успіху... Скільки юнаків починали грати у футбол разом із Шевченком? Що — всі вони грають за європейські суперклуби? Скільки юнаків боксували в одній секції з Кличками, сиділи за партами поруч із Патоном? Та й узагалі — чи мені про це говорити? Величезне число колись молодих людей — однолітків моїх, мріяло про літературний успіх, і тепер вважають мене вискочкою і
кон'юнктурником,   вперто   намагаючись   не   помічати любові мільйонів людей до того, що я роблю...
Людина не зобов'язана бути чемпіоном. Перемогла вона чи залишилася однією з простих п'ятдесяти мільйонів, у всякому випадку заслуговує вона на життя багате й культурне, на людське життя заслуговує. Та часто не має. Тому й визріває в неї ненависть до людей успішніших — і не важливо, що виявили більше, ніж вона, таланту, енергії, зусиль... Бідність (а тим більше нужда) не вибачають успіху, а тим більше, такого, який виражається не в забитому голі чи написанні модної книжки, а в зароблених грошах. Вона не вірить у чесні мільярди. Воно й не дивно. Чому ми взагалі чекаємо на справедливість від людей, з якими сама держава повелася несправедливо й жорстоко?..
ЩО СКАЗАТИ МАМІ?
— Юліє Володимирівно... — (я на хвилину завмер, відчувши у собі раптом бажання, що невідомо звідки з'явилося, сказати: "Не говори навіть таких слів, ти ж ніби розумниця, адже не пробачать, не те що не виберуть у парламент — проклянуть тебе з твоїми десятьма мільярдами! Знайшла коли в правду гратися!.." Та сказав зовсім інше, — Юліє Володимирівно, я розумію, що людина може бути талановита в бізнесі, як і в усьому іншому. Але ж я буду про це писати... (прихована обережність була в моїх словах, дуже я чомусь захотів, щоб вловила її моя співрозмовниця, це вже працював "клац")... І я живу серед людей. І знаю, що для більшості з них 10 тисяч доларів — гроші, які неможливо заробити чесною працею. А Ви — 10 мільярдів... Навіщо далеко йти. Моя ось мама — мудра жінка, та й не найбідніша (допомагаю, як можу),
прочитавши це, скаже про Вас (можу посперечатися на що завгодно): "Злодійка твоя Тимошенко. Як і всі вони. Тому що не можна за п'ять років зробити з п'яти тисяч аж десять мільярдів, не крадучи народних грошей. Це вона й такі, як вона, розтягнули, розграбували все, що ми створювали покоління за поколінням, пограбували старих і бюджетників!" І, крім моєї мами, скаже так добрий десяток мільйонів людей, можете мені повірити...
Я чекав, що тепер каштанові очі стануть колючі, та вони навпаки, стали терплячо-викладацькими (я пригадую такі ще з інституту, в наших улюблених учителів ставали вони такими, коли викладачі терпеливо роз'яснювали нам, дурненьким, щось незрозуміле).
— Ну, по-перше, слід розрізняти поняття торговельний обіг і прибуток. Десять мільярдів — це саме обіг, а не прибуток. Обіг, який свідчить про масштаби і корисність для суспільства цієї діяльності. Якби ця діяльність була не корисна для суспільства, вона ніколи б не сягнула таких масштабів. Саме ця діяльність у 1995-96 роках відродила трубну промисловість країни, поступово почало оживати машинобудування, виробництво будівельних матеріалів.
По-друге, коли є такі величезні товарообіги, то норма прибутку мінімальна. А у випадку з реалізацією газу на ринку України прибутки взагалі зникають з-за несплат з боку споживачів.
І ті, хто "ліпить" сьогодні з мене образ ворога, дуже добре це розуміють. Вони твердо знають, що в період тотального пошуку іноземними спецслужбами рахунків українських та російських бізнесменів і чиновників, іменні валютні рахунки знайшли майже у всіх вищих посадових осіб і крупних бізнесменів України та Росії. КРІМ МЕНЕ. Точніше, рахунки свого часу були відкриті, але на них НЕ ПЕРЕРАХОВАНО ЖОДНОЇ КОПІЙКИ. Тому що переді
мною щодня ставало запитання: або розраховуватися за газ з Росією, або відкладати гроші на рахунки. До особистих рахунків так справа й не дійшла. А машини, літаки — все це власність підприємства, необхідна для екстреного виконання роботи, а не моя особиста. І це чудово знають ті, хто сьогодні розпочав проти мене політичну травлю. А в принципі, є категорія людей, які будь-який бізнес, починаючи з торгівлі пиріжками, вважає злочином і обкраданням трудящих...
"Власність — є грабунок", — підказав я, згадавши слова одного з героїв Джека Лондона.
— Саме так. Ті, хто вважає, що власність є грабунок — люди, чий світогляд був сформований під враженням радянської пропаганди, дійсно вважають злодіями всіх підприємців. В їхньому розумінні я, звичайно, злодійка...
Хоча найкрупніші і наймогутніші країни світу сильні і могутні саме Рокфеллерами, Фордами, Гейтсами. А ще — правом кожного, хто хоче бути підприємцем, вільно, але законно займатися бізнесом. Звичайно, багато з того, що відбувається на пострадянському просторі, підприємництвом і бізнесом назвати не можна. Наприклад, з точки зору економічних законів найкрупнішим злочином проти нації була українська приватизація, а точніше, те, як вона проходила і проходить.
На момент її початку в Україні не було ні капіталів, ні навіть традицій поваги до власності. Як можна було тоді виставляти на продаж об'єкти ціною в мільярди доларів? Це призвело до швидкого знецінення державної власності, як наслідок, до тотального її руйнування і зубожіння людей. Це навіть не розграбування країни, скоріше — злочинна бездарність... І дуже дорого вона Україні коштує.
/ знову мені з сумом подумалося — та що ж ти так сухо розповідаєш, Юліє Володимирівно?! Ти ж не лектор у Київському політехнічному, ти — політик популярний, тобі б на броньовик застрибнути та й закричати: —
Люди добрі! Яка там приватизація?! Слово вигадали, а приватизувати — так і нема чого, все вже розкрадене! Та й хто вміє цю приватизацію проводити правильно, та ще і у ваших інтересах, щоб зажили легше?!
Ллє така вже вона є, Тимошенко, це я вже зрозумів. На броньовичок не полізе, а в телевізорі й газетах щось не дуже про неї згадують (потім запитаю, чому).
А по суті вся Україна з нею згодна, навіть я, недоучка! Всюди — на вулицях, у транспорті — плюються мужики й жінки, з неприязню бурмочучи "провели "прихвати-зацію"... Та не чують вони мудрих і чітких слів "принцеси". Лише я чую, відпиваючи принесений чай з лимоном за столом потонулої в темряві дачі... Прикро!
І ВСЕ Ж?
Як наповзає на втомлену людину сон — теплою непереборною хвилею, так напливала на мене, ще вранці такого нахабного і самовдоволеного, симпатія до цієї дівчини (не смію так її називати, але язик не повертається сказати — дами, дивлячись на її ніжну струнку фігуру і юний, хоч і прихвачений непомітною печаттю пережитого вираз очей). І тому злився я на себе й накручував, як міг, поки пані спілкувалася по одному із мобільних телефонів — той як раз мелодійно задзвонив. І тому, що розмовляла вона з донькою (я не вслухався дуже, й так було зрозуміло), ще більше лагідним стало її обличчя й подумалося мені: чи то фотограф "Батьківщини" не доробляє, чи — і це точніше — вперто не хоче бути пані Тимошенко самою собою на людях, боїться, що будуть підозрювати її в бажанні сподобатися. І неправильно це, пані Юля, це я вже зараз дописую, передруковуючи книжку. Люди — вони мудрі, не дурніші, ніж ми з вами (ніж я — так точно), хоч
бувають і прості на вигляд, і взагалі різні. Не бійтесь лише їм своє справжнє лице відкрити — людське, жіноче, материнське... Адже не кожен зможе з Вами за одним столом посидіти, як я зараз, щоб зрозуміти й відчути те, що зрозумів і відчув я сам... І обдурять, куплять людей "оратори", котрі не лише дурніші за Вас — не в тому річ!
— а які вже до кінця, змівши крихти зі столу, розграбують, як Ви кажете  "національний ресурс". Даремно, до речі, кажете. Народне добро, що всім нам належить — так і правильніше, і всім зрозуміліше!..
І все ж... Господиня відклала телефон, знову піднявши на мене погляд. Я витримав, очей не відвів.
—  То все ж, Юліє Володимирівно, що народу скажемо — і мамі теж? Як Ви, з п'яти тисяч рублів стартувавши, багатство заробили. Талант, труд — це я розумію. Але, коли не та сама "прихватизація", то що? Скажете? Чи секрет?
—  Чому секрет? Я — перший в Україні підприємець, що побудував два заводи — з нуля, з полів, на яких трава росла. (Тут вона трохи посміхнулась,  але дуже зрозумілою мені усмішкою. Так, отримавши із типографії свіжу ще книжку, згадую я чистий аркуш, з якого вона починалась). — Важко, звичайно,   було  неймовірно...   Хвилювання,   безсонні   ночі, проблеми з кредитами, з'ясування стосунків з чиновниками... І таке інше....
—  Ох, сумна і важкувата доля крупного магната? — іронічно посміхнувся я. Глибоко вона все-таки сидить у нас, жилка недовіри до багатих.
—  Даремно Ви іронізуєте, — відрізала Тимошенко. — Самі ж сказали —- Вам не потрібна казка про Попелюшку. Мені теж. Божевільна відповідальність, необхідність приймати рішення, від правильності яких залежить життя тисяч людей
—  це спосіб життя будь-якого нормального підприємця. Інша річ, що у нас їх дуже мало... Під моїм керівництвом збудовано
два заводи — дуже великих, красивих, сучасних, їхню продукцію високо цінують на міжнародному ринку. Практично все зароблене вкладалося у розвиток виробництва, а не в мою чи ще чиюсь кишеню. Отакий він і є, мій головний комерційний успіх. Можливо, щоб завоювати довіру людей, потрібно брехати, але я не можу і не думаю, що так треба. Підприємці ' — не інопланетяни, а такі ж люди, як і всі інші. Просто так само називають себе казнокради й злочинці, тому у народу при слові "підприємець" стискаються кулаки...
Тут же згадалися спорожнілі заводи-привиди (жорстко темні, порожні), які проносяться десятками, коли виїжджаєш з Києва (хоч до Житомира, хоч до Одеси, хоч куди!). Цікаво, а на що схожі тимошенківські красені?..
—  Скажіть, а ці заводи зараз працюють?
—   Звичайно, —  "принцеса" невесело усміхнулась.  — Адже нинішня влада до них поки що не дісталась...
—  І на них працюють наші люди? -— Звичайно, а хто ж іще?
—  А скільки в середньому отримує кваліфіковані й робітник на цих підприємствах?
—  Приблизно стільки ж, скільки депутат Верховної Ради. Ти чуєш, мамо? Ти повіриш мені — точніше, пані Юлі.
Повір, будь-ласка, тому що це правда!..
Добре, що у пані вдруге задзвонив телефон. Я сидів, намагаючись не виказати свого потрясіння. І ВОНА НЕ КРИЧИТЬ ПРО ЦЕП Затерта мордатими злодіями з широкими ротами, тихо і спокійно говорить мені маленька жінка, що збудувала на голому місці два заводи, де наші українські робітники отримують достойну зарплату, і — не кричить! Ну, гаразд, а що ж ви, хлопці, заводські умільці — не хочете, щоб усі жили, як ви, по-людськи? Не соромтеся — розкажіть усім, як вам живеться-пра-цюється. А то я сам про це вперше чую. А розповім — мені
не повірити можуть, адже, хоч і працюю я багато, однак руки в мене не в мозолях, не буду брехати, цього почесного знаку трудящої людини, цього пароля негласного не можу я пред'явити... Ви — можете. То чому мовчите?
ЦЕ ВЖЕ ПОЛІТИКА
; Співрозмовниця моя все ще розмовляла по телефону, тому я мав час продумати наступне запитання. Не просто важливе й потрібне, але й мені самому цікаве. Бо вже давно час від часу замислююсь: що людей приводить у політику. Ні, старих радянських партапаратників — зрозуміло. Вони тільки й уміють, що коридорами влади пересуватися. Саме пересуватися — більш нічого про них мені невідомо. Олігархи та їхні політичні представники, ясна річ, свої інтереси проштовхують, їм украсти треба — як можна більше і швидше. Від того-таки "ресурсу" відщипнути шматок побільше. Ну, а в нашому випадку?.. Тимошенко саме закінчила розмову з невидимим телефонним співрозмовником. Я ковтнув холодного чаю.
—  Юліє Володимирівно, з бізнесом ніби зрозуміло. Але як Вас у політику занесло? Молодість, чоловік, донька, обіг на десять мільярдів, інші радості... Живи й радій! А так — і мордує Вас влада з усіх сил, і у тюрмі посиділи, і втомлюєтеся кожен день — зразу видно...
Я ЗАТАЇВСЯ. Я ДУЖЕ ХОТІВ, ЩОБ ВОНА ВІДПОВІЛА ЩОСЬ ПАФОСНО-ПАТРІОТИЧНЕ, ВЕЛИЧНЕ. ЯКЩО НЕ ТЕПЕР, ТО КОЛИ Ж, У КІНЦІ КІНЦІВ?! АЛЕ НІ, ВСЕ ТАКІ Ж СТРИМАНІ БУЛИ І ГОЛОС її, І ПРОМОВЛЕНІ СЛОВА. ЧОМУ ЧЕСНЕ В НАС ГОВОРИТЬ ТИХО, А БРЕХНЯ КРИЧИТЬ? ЩО МИ ЗА ЛЮДИ ТАКІ?!..
—  Справа в тім, що коли твій бізнес сягає такого мас-
штабу, це вже і є політика. В чистому вигляді політика, хочеш того чи ні. Тому що такі капітали вже починають вступати в систему світової конкуренції. І, якщо ти не розумієш існуючих систем і взаємних зв'язків, то твої підприємства довго діяти не зможуть. А ти вже відповідаєш за тисячі людей.
І все-таки вона мене здивувала. Саме в цю мить. Бо якось раптом, непомітно, щезли в її голосі такі незрозумілі й нудні нотки вчителя економіки, тяжко зітхнула молода жінка на ім'я Юлія Тимошенко і дуже по-людському заговорила.
— Яв цей час, знаєте, одну дуже важливу для себе самої річ зрозуміла. Виявляється, гроші — вони лише на першому етапі важливі. Дуже важливі. Поки не заробиш на нормальний життєвий мінімум — що характерно, він же і максимумом є для нормальної людини! Це — нормальне житло, продукти, машина, одяг, навчання дітей, можливість на відпочинок поїхати, до театру піти... Людині ж бо більше нічого не потрібно. Для себе особисто, я маю на увазі. А далі, якщо йдеться про підприємця, починається процес розвитку виробництва. Тобто, починає відроджуватися й рости країна, її економіка, зарплата людей. Інакше неможливо утримувати виробництво й життя країни на високому рівні...
Ой, Юліє Володимирівно, Юліє Володимирівно... Аякже! Розігналися вони, кровопивці мордаті, думати про благо народне! Можливо, вони й читали ті правильні підручники, які Ви напам'ять знаєте, та от тільки на що хочете можу посперечатися: мало їм людського і зрозумілого мінімуму-максиму му. І лягають у сховища та сейфи всяких Швейцарій гроші забитого нашого народу, крадені злитки того-таки "ресурсу", й довго ще лягатимуть, а Ви все говорите впівголоса, замість того, щоб кричати! Але чомусь повторюватися я став. Від досади, мабуть...
ПОЧАТОК
А співрозмовниця моя продовжувала:
н — Зараз я уже знаю, що політика перемолола багатьох дуже могутніх людей. Перекрутила на фарш і виплюнула. І З
ЧАСОМ ПОДІЛИЛА Я ПОЛІТИКІВ НА ТРИ КАТЕГОРІЇ, І БАГАТО ЩО ЗРОЗУМІЛА... Одні
приходять у політику, щоб заробити більше, ніж є, використовуючи владу чи стаючи владою, інші — просто тому, що їм нема куди більше подітися, нічого більше не вміють. Перших і других в політиці, на жаль, переважна більшість. І лише третя мікроскопічна група політиків живе тим, щоб працювати на свою країну, на свою націю. І, як правило, останні не мають фінансових ресурсів для політичної роботи, а також доступу до впливових ЗМІ. Як може в такій країні, з життям не за законами, а "по понятіях", народитись сильна альтернатива існуючій владній команді?
Тимошенко більш не усміхалася, легка тінь досади пробігла по Ті лицю, але не зробила його злим — лише переконаність стала помітною ще більше...
—  Так от, коли я приїхала на округ...
—   Не  там,  де  Ваші  заводи  побудовані?   —   писака-шпигун зі своїми шпильками, виявляється, ще сидів десь у мене всередині.
—   Ні.  Мене чекали не головні, а додаткові вибори, за півтора  року  до   кінця   роботи   Верховної  Ради  чергового скликання, і я вибрала найближчий із незайнятих округів — він знаходився у Кіровоградській області. Звичайно, мені, тоді ще   не  досвідченій   і  такій,   що  не   вміла  мудро  вибирати "правильний" округ, дістався край найбідніший. Там кілька років не було нормального врожаю, і хати стояли перекособо-чені, ніби вчора фашисти звідти втекли... От Ви мене ще на початку запитували, чи пізнала я бідність, і я відповіла "Так".
Це правда, але я завжди жила в місті, і сьогоднішньої сільської нужди не бачила й уявити собі не могла. А побачити, і не раз, була змушена, адже багажу "політтехнологій" я не мала, тож вирішила зустрітися з як можна більшим числом людей...
"Дуже це правильно, людяно", — подумав я, але вголос говорити не став, щоб не перебивати.
— Мандруючи округом й проводячи шість-сім зустрічей на день, вислухавши сотні й тисячі людських історій про біди й страхи, побачивши, який жах відбувається на нашій українській землі, я зрозуміла, що зовсім я людина не сильна... Жах це, справжній жах. Іншого слова немає. Сільська бідність страшна у своїй відвертості. Діти помирають від того, що їм вчасно не вирізали апендицит, по черзі (як за часів кріпосного права) ходять до школи, тому що черевики — одні на всіх, харчуються люди дуже погано, і тому виснажені й хворобливі... Ніяка голодна Африка, думаю, зараз такого не знає — люди гарують по двадцять годин на день і не бачать ні копійки, а з ними розплачуються фуражним зерном. Не було та й зараз нема у моїх виборців ні світла, ні газу, ні води, ні грошей за все це заплатити... Уявіть собі це життя. Це не тяжке життя. Це — дике існування, первісне...
— То що, коли побачили усе це, тікати не захотілося? — по-дурному запитав я. По-дурному, бо вже розумів і відчував, що не тікає моя співрозмовниця ні від труднощів, ні від    ворогів.    Це   я    так    просто   запитав,    залишки суперменського куражу вихлюпував... Пані Юля зробила вигляд,   що   не   почула   мого   питання.   Дякую   їй   за делікатність і розуміння...
—  Це справді було страшно... Кожного разу поговорити зі мною  вишикувалися  в  чергу двісті-триста людей,   і  після розмови з ними мені треба було поплакати хоча б з півгодини, щоб переварити все почуте і не збожеволіти при цьому. Зі мною було десь двадцять помічників — члени мого штабу.
Деяким людям ми намагалися допомогти зразу на місці...
— Це ж, пробачте, як саме? — щиро не зрозумів я, — Ви ж не були не лише лідером країни, а й навіть депутатом...
—  Я мала у розпорядженні прибуток корпорації — саме тої, що я її створила. Це було єдине, чим я могла розпоряджатися. Мої помічники записували все і намагалися тут же знайти рішення... Саме тоді я чітко зрозуміла, що бізнес — це не моє призначення в житті. І він перестав для мене будь-що означати   після   першого   місяця  праці  на  цьому  окрузі Нещасних Людей. Сьогодні я впевнена, що Господь мені дав на якийсь час великий бізнес, щоб я могла на рівних боротися в    політиці    з    чиновницько-кримінальним    українським
МОЛОХОМ ---- ЖОрСТОКИМ, ПІДСТУПНИМ, баЙДуЖИМ ДО ЛЮДСЬКОГО болю, патологічне жадібним, безмежно несправедливим. Число йому — Аегіон. В цій боротьбі гроші, на жаль, займають вирішальне місце, вони схожі на зброю.
— / що ж Ви казали всім цим обездоленим людям? — вже цілком щиро спитав я, бо грайливий письменницький мозок мій вже допоміг мені уявити себе на місці кандидата — придавленого тоннами людського болю і особистим безсиллям.
—  Я мала тоді один політичний лозунг: "Я змогла побудувати власне життя, яке починалося втратами й бідністю. І я зможу допомогти вам, розібравшись в тих проблемах, які сьогодні знищують країну".
— А тоді, вперше, Вас вибрали?
— Так, понад дев'яносто процентів проголосувало за мене. Як зараз пам'ятаю відчуття страшної відповідальності, яке з'явилося тоді.
— Хіба вперше?
—  Ні, звичайно. Та одна справа — відповідати за оцінки в інститутській заліковій книжці, за рідну дочку, власний бізнес навіть, і зовсім інша — за долі тисяч людей, які довірилися  тобі.   Знаєте,  я  з  дитинства  привчила  себе
намагатися бути кращою у всьому, що роблю. Звідси, напевне, і ця жорсткість, і сухість, за яку Ви мене сварите, — я не докоряв пані Юлі, не насмілювався і не мав бажання, та перебивати не став. — Так само я віднеслася і до турботи про людей, які вибрали мене до парламенту. І відповідальність за цих людей я відчувала не формальну, а просто фізичну якусь. А на державному рівні, що я могла зробити — самотній депутат? Закон справедливий прийняти? І говорити смішно...
—  / який же знайшли вихід?
—   Настійно, день у день, будувала і далі будую, розширюю   нашу  політичну  команду.   Команду  людей  честі, обов'язку  та  інтелекту,   яка  здатна  відродити  державу  і захистити людей.
Чуєте?! Хіба можна сказати більш щиро і правильно?! Це ж для вас мовиться, для вас, а не для щедрого замовника, тому що казка про монстра мені однак уже не вдасться, а що вдасться — самому лише Господові знати!.. Докричатися до вас хочу, щоб хоч трохи голосніше прозвучав тихий, але твердий голос моєї нічної співрозмовниці!..
Від цього крику — внутрішнього, нечутного, раптом відчув я, що втомився несамовито, потер долонею обличчя. За спиною рипнули двері.
—  Познайомтеся, це мій чоловік.
Я піднявся назустріч і подав руку. Високий, худий, сиве волосся... Наскільки я можу судити, жінки вважають його красивим... От лише в очах — справді великих — й близько не було тієї мутної блатної дурості, що так помітна була на телеекрані. Невже телевізійники настільки спромоглися?
—  Олександр. Дуже приємно.., — мовив мені чоловік, котрий багато років тому назад не зміг купити своїй крихітці-донечці стакан томатного соку. І видався він мені дуже приємною, доброзичливою людиною.
—  Давайте перервемося до завтра. Так само до вечора, добре? — сказала пані Юля. — Тільки про ще одну страшну зустріч   хочу   Вам   розказати.   Тому   що   запам'ятала   ЇЇ назавжди.   Запропонували   мені   проїхатись  селом.   Й   так вийшло, що машина зупинилася біля хатки — її й хаткою назвати складно,  швидше  —  землянка,  навіть не знаю... Перекосилася,   вікна   всі   вибиті.   Словом,   я   навіть   не сумнівалася ні секунди, що в ній ніхто не живе. В таких місцях людина жити просто не може. Тільки з цікавості, інтересу до старовини   ступила   я   всередину.   Стояв   передзимовий, морозний вже листопад, і підлога в хатці — хоча це не підлога була, а просто долівка, земля вирівняна — була вкрита інеєм. І вийшла мені назустріч, ступаючи босими ногами по льодяній долівці, старенька бабуся. І, винувато так кланяючись, почала щиро вибачатися: "Прости мене, доню, що так довго на світі живу!..   Турботи  ще  тобі  додаю,   стара!..   Пробач,   заради Христа!.. Я б і рада вже вмерти, та Господь не бере..."
У мене зрадливо засльозилися очі. А у Юлії Тимошенко — ні. Дуже спокійно дивилася вона на мене, коли сказала:
—  І у той момент я остаточно перестала бути підприємцем, а стала політиком. Цей біль я бережу в серці кожну секунду. З цим болем я витримала всі випробування і пройшла через весь бруд, який замовляли на мене лити. З цим болем у серці я буду жити і перемагати.
ПЕРЕДЧУТТЯ ДРУГОЇ ЧАСТИНИ
Я навіть не думав ділити книгу про Юлію Тимошенко на дві частини — настільки чітко вилилась її форма в моїх грайливо-умілих планах. Портрет олігархинї з самого початку мав бути чіткий і монолітний, як обвинувачення суду, це зрозуміло. Більше скажу — не я це зробив. Хто? Не мені судити. Можливо, саме життя. Можливо, сама
Тимошенко, така пронизливо-неждана і не схожа на телевізійний міф про себе. Можливо, Господь Бог — цьому мені, грішному, ясна річ, хочеться вірити найбільше. Та от факт залишається фактом — друга частина написана не вигадником-авантюристом, який наче велика дитина грається в хитрого агента. Десь там, у будиночку під старими соснами, залишився він. А додому повернувся дорослий втомлений мужчина, котрий вперше, може, всерйоз замислився про те, що не можна прожити життя, граючись і не помічаючи мук Батьківщини своєї, тому що ніжна і сильна водночас жінка Юлія знає як, і готова ці муки вилікувати, хоч і не дають їй наполегливо, тому й стоїть десь цієї миті босими ногами на льоду земляної підлоги сива українська бабуся з добрими очима, тому що... Я ковтнув віскі — просто із пляшки, не роздягаючись. Мені можна було — я вирішив. І ще — не виконав замовлення, вперше в житті начхавши на гроші і не жаліючи про це. Мені хотілося вийти на балкон, викрикуючи слова правди — замість неї, Тимошенко, що так нефальшиво любить свою Україну. Але мене сприйняли б за божевільного чи п'яного, хоч і не сп'янів я зовсім — навпаки, прийшов до свідомості трохи. І збагнув, що не буду кричати я, а просто напишу книгу — це я вмію, поки що виходило. Й вірили люди в моїх героїв — недолугих і мужніх, грішних і добрих. Вірили у придуманих — то невже ж не повірять книзі про НЕЇ — таку справжню... Треба, щоб повірили — не про комерційний роман треба думати, а про те, якою наша країна буде завтра, післязавтра — і далі, назавжди... Чому Господь мене обрав для цього? Не знаю, відчуваю лише, що без його волі не прийшло б у мою розпутну голову рішення "зробити бестселер" для замовника-політика, не опинився б я за масивним дерев'яним столом на дачі під Києвом. Не стояв
би я зараз, курячи в розкрите, майже вже морозне вікно і вперше в житті думаючи про те, що, видно, і мій час прийшов згадати про те, що не в пустелі я живу, а в Україні, і дивиться на мене країна — тричі обманута — очима тієї-таки сивої бабусі...
І ще одна необхідність є розділити цю книгу на дві половини і почати нову, хочеться вірити, найбільш важливу її частину. За кілька наступних днів багато я дізнаюся. Що дачу (саме оту, "буржуйську") просто найняла партія "Батьківщина" в оренду — разом з усіма столиками й вазончиками. Що домашня робітниця Галина Пилипівна — ніяка не домашня робітниця, а добра й усміхнена жінка, що непомітно й по-господарськи робить дачу цю — робочу, штабну — затишною і гостинною, та й узагалі багато я чого дізнаюся, на власні очі побачу, своєю власною, грішною душею відчую. Дуже багато дізнався я важливого, щоб писати довго і заплутано. Не маю я права на занудну книгу. Бо не сам хочу бути почутим, а донести до вас слово Юлії Тимошенко, і чесно донести. У всі наступні вечори — розмови наші ніби зіллються в одну, яка лише важливими політичними дзвінками та моїми перекурами перериватися буде. Я навіть одного разу заночую там, на гостевому дивані, під голоси за стінкою та шум сосен, що гнуться під колючим вітром. І ще — не називатиму я більше співрозмовницю мою Юлією Володимирівною — дуже вже повірив я їй, дуже полюбив для цього. Звертатися буду я до неї — з того часу і дотепер — "пані Юля". Вона би мабуть і просто проти "Юлі" не заперечувала — не в чинопо-клонінні і демонстрації могутності вона себе реалізує, та просто для мене наше українське "пані" дуже вже невідривне від її імені і образу. Тому що, як і всі улюблені мої україночки, в найбільш важкі хвилини залишається
вона жінкою — акуратною та привітною. А зі смертельною втомою бореться усмішкою, і її очі теплотою наповнюються, коли вона бачить доньку — дорослу зовсім і на своїх ровесниць схожу. І ще — відмовляюсь вірити, що мудрий мій народ не побачить, що живе серед нас жінка — не багатослівна, але мудра і мужня, здатна вилікувати хвору країну, та ще й так, щоб не пухли від голоду старі та діти, щоб не ходили наші мужики й дівчата до іноземців "у найми", щоб жили ми весело, у достатку і з гордістю за свою землю. А до лідера і спасителя країни моєї без шанобливого "пані" звертатися собі не дозволю.
Древнім козакам-запорожцям вистачало мудрості вибрати гетьманом того, хто зуміє правити краще за всіх. Невже ми дурніші за них, хоч і живемо в часи космосу й телевізора? А може, немає серед нас козацьких нащадків?
Якось (недавно зовсім) сказав мені один знайомий політик:
— Які козаки?! Ти що — здурів? Козаки в бою загинули, з шаблями у руках. А гречкосіїв, що на сусідніх полях спини гнули, вороги не вбивали — кому вони загрожують, гречкосії? Ось від них, мовчазних та покірних, ми всі й народилися, тому не фантазуй й відкинь ілюзії.
Я тоді довго сперечався з ним. Більше не буду. Саме життя покаже, хто був правий — козацького роду люди виберуть пані Юлю в гетьмани (й ні брехня, ні поливання брудом, ні залякування місцевих зло діїв -чиновників, владою поставлених, їх не зупинять). А всі інші, звичайно, владу послухаються, підуть, мов теля на мотузочці, куди поведуть...
Скажете — дуже вже я категорично висловлююся? Ви б іще й не таке сказали, якби вони, хто владу міцно тримає, дали б вам побачитися і хоч трохи поговорити з пані Юлею. Та тільки не дадуть вони, ясна річ. Звідси і
книга ця, і величезна, що вперше за все життя звалилася на мої плечі, відповідальність: написати не казку, яка всіх потішить, а правду, якій усі повірять. Я слабкий, Господи, не вийти у мене може, тому допоможи мені, будь ласка...
НІЧНИЙ ДЗВІНОК
Щоб заснути спокійно (а може, і для того, щоб ранком не передумати, не виявити слабохарактерність) подзвонив я пізно ввечері своєму замовнику. Перекрикуючи солодко-звабливі звуки нічного клубу, що влітали в його мобільний на тому боці, повідомив, що роботу виконати не зможу. Вийшло якось мляво, нечітко. Та все-таки я це промимрив. І негайно стиснувся, чекаючи докорів, умовлянь, а, може, й погроз навіть...
Та нічого цього не було. Хочете знати, що він відповів? Я дослівно пам'ятаю.                                                            .
—  ТакР Ну добре, як хочеш,... Ми її й так зариємо... І закінчив розмову. Отак.
ЧАСТИНА ДРУГА ЩЕ РАЗ ПРО БАБУСЮ І НЕ ТІЛЬКИ
Звичайно ж, снився мені всю цю ніч, рвав душу погляд бабуні, що стоїть боса на промерзлій землі. І саме собою запитання на наступний вечір виникло.
— Пані Юльо, як багато хто в Україні живе, не Ви одна знаєте. Адже десятки політиків бачили таких от бабусь, котрі смерть собі кличуть. Що в них — серця кам'яні? У всіх, чи як?
—  Ні, вони всі зовні симпатичні, не дурні люди. Але звикли
кожен день, мов зуби чистити вранці, користуватися нинішньою несправедливістю у всіх її проявах. Несправедливо ділять "ресурс", несправедливо ділять владу, несправедливо цю владу використовують, навіть правосуддя поставили собі на службу. Всі інші живуть за принципом: що залишиться. А там, відверто кажучи, і в залишку нічого немає. Та й кому це потрібно — дивитися, що там в осадок випало. От і складається така віртуальна любов до людей, коли сльози від кохання на очах, а руки лазять по людським душам та кишеням. По-справжньому любити — це означає від себе — благополучного, забезпеченого владою — соковитий шматок відрізати і віддати тим, кого любиш, а краще, всього себе повністю: раніше це справедливістю та жертовністю називалося. Але саме це вже для них з перших секунд і неможливо.
Все Ви дуже зрозуміло роз'яснили, пані Юльо, але хочу (вже за звичкою) перекласти для людей Ваші слова живою мовою. Рідні мої, марно ми, виявляється, припадаємо до екранів телевізорів, коли новини передають і показують неймовірно зосереджені обличчя наших керманичів. Вони не про те думають, як виплатити вам зарплати, як забезпечити посівну дизпаливом, а заводи й будинки — світлом і теплом. Вони РЕСУРС між собою ділять. "Дерибанять" наше добро, як урки після вдалої крадіжки. І немає у них інших турбот. Та й бути не може. Отак от просто і невесело. Що, проголосуємо за них і цього разу? А то ж вони ще не наділилися...
—   Пані Юльо,   —  я  подивився  трохи  по-новому на тендітну її фігуру — г що, Ви з цими дядьками боротися збираєтесь? Вони ж Вас — "гам!" — і всі справи!..
—  Я не "збираюсь" боротися з ними. Я роблю це відтоді, як прийшла в політику. Питання вони зразу поставили дуже жорстко: чи я "граю за правилами", тобто приєднуюсь до керівного клану, який ділить  "всеукраїнський караван    за
своїми  "понятіями",  чи  навколо  мене  буде  горіти  земля. Тобто, мене просто знищать. Що вони й хочуть зробити.
Зовсім без злості промовила це пані Юля, мов формулу на дошці намалювала. І в черговий раз зрозумів я (хоча сам у ту мить кипів праведним гнівом), що в цьому спокої, можливо, і є ота сила, якою я вже ніколи не навчуся володіти — сила політика.
— Ну, гаразд, жалості від них не діждешся. А як же марнославство? Невже ніхто не хоче в підручники потрапити як видатний політичний діяч, що відродив країну?
Я це запитання не так просто поставив. Розбалакався я колись із літнім турком, і він мені сказав:"Знаєш, в моєму домі висить портрет Ататюрка. Не тому, що так треба, ні, ніхто нікого не примушує. Просто за моє життя він перетворив Туреччину із країни босоногих жебраків, в якій про водопровід і газ узагалі не чули, на країну НОРМАЛЬНУ. Хай не найбільш успішнішу, але повністю цивілізовану. Я це все сам бачив".
Не раз і не двічі думав я — чому, цікаво, ніхто з наших політиків не хоче залишитися у вдячній пам'яті поколінь навіки?! Адже навіть жертвувати 'їм особливо нічим не доведеться — грошей вони накрали на три-чотири покоління вперед, час і честолюбству волю дати...
— Я практично не знаю людей, — трохи замислено, мов боячись помилитися, мовила пані, — котрі ставлять перед собою такі "ненормальні" з точки зору великої більшості політиків цілі, як порятунок країни. Це стало немодним і неприбутковим для своєї кишені. А ті, хто це намагається робити, як правило, не мають достатніх знань і можливостей, а тому приречені на невдачу. Потрібно не лише ХОТІТИ, потрібно ВМІТИ. Це складно.
— А Ви можете?
—  Так, можу. І тому не маю права відступити.    