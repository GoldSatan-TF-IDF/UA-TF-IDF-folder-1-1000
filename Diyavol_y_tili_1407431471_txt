Диявол у тілі
Радiґе Раймон


Я
 знаю, що заслужу багато докорів. Але що тут поробиш? Хіба я винен, що за кілька місяців до початку війни мені минуло дванадцять років? Безперечно, зазнати в такому віці переживань, які мені приніс цей незвичайний період, за мирних часів неможливо; та оскільки немає сили, спроможної враз зробити нас дорослішими, не змінивши фізично, я опинився хлопчаком у ситуації, яка могла збентежити й дорослого чоловіка І не тільки я один. Мої ровесники теж зберегли про цю добу зовсім інші спогади, ніж старше покоління. Нехай ті, хто роззлостився на мене за це, спробують уявити, чим саме для багатьох хлопчаків стала війна: це були чотири роки канікул.
  Ми мешкали тоді в Ф... над Марною.
  Мої батьки були противники дружби хлопців і дівчат. Таке ставлення замість пригасити тільки розпалювачо чуттєвість, яка народжується з нами і проявляється сліпо навіть у дитинстві.
  Я ніколи не був мрійником. Те, що іншим, легковірнішим, здається мрією, для мене було такою самою реальністю, як котові сир, схований під скляний ковпак. Просто ковпак служить перешкодою. Але варто людям розбити ненароком ковпак, як кіт кинеться до сиру, навіть якщо його хазяї поріжуть склом руки.
  До дванадцяти років я не закохувався, якщо не рахувати дівчинки на ім'я Кармен, якій я послав через меншого хлопця листа з освідченням. Листа було їй вручено вранці перед початком уроків. А звернув я увагу на цю єдину дівчину тому, що побачив якусь подібність між нами: вона добре вчилася і ходила до школи разом з молодшою сестрою, точнісінько так, як я з моїм молодшим братом. А щоб ці двоє свідків мовчали, я вирішив зблизити їх між собою. Отож, до мого листа я додав ще одне послання Фоветті, сестрі, від імені брата, який ще не вмів писати. Я пояснив братові свій маневр і те, як нам пощастило зустріти двох сестер, наших ровесниць, та ще з такими незвичайними іменами. Коли, підобідавши вдома з батьками, які пестили мене і ніколи не сварили, я повернувся до школи, то не без суму переконався в слушності своєї оцінки Кармен: вона справді була взірцева дівчинка
  Тільки-но мої однокласники встигли сісти за парти, а я як помічник учителя присів біля стінної шафи, щоб узяти для читання вголос книжки, як зайшов директор. Учні повставали. В директоровій руці був лист. Ноги в мене підігнулися, підручники посипалися на підлогу, і я заходився їх збирати, поки тривала розмова директора з учителем. Почувши моє ім'я, учні перших парт почали озиратися на мене, а я стояв у глибині класу, червоний, як рак. Нарешті директор покликав мене і, щоб дошкульніше покарати, не викликаючи очевидно інтересу в школярів, поздоровив мене з написанням листа на дванадцять рядків без жодної помилки. Запитавши, чи листа я написав сам, він запросив мене до свого кабінету. Але йти так далеко мені не довелося. Директор влаштував мені прочуханку на подвір'ї, під зливним дощем. Особливо мене потрясло його твердження, що я винним не лише в компрометації молодої діпчини, чиї батьки передали моє освідчення, а і в крадіжці листового паперу. Він пог]южував передати цього листа моїм батькам. Я благав його не |юбити цього. Він зглянувся на моє прохання, але сказав, що лист залишиться в нього, і в разі повторення такого моя поведінка стане відома всім.
  Вдома я добивався всього від батьків то зухвалістю, то покорою, а в школі славу доброго учня, незважаючи на мою лінь, створила мені легкість, з якою я засвоював матеріал.
  Я вернувся в клас Учитель жартома назвав мене Дон Жуаном. Мені це було приємно, найбільше мене тішило те, що твір про цього героя був мені відомий, а моїм товаришам - ні Його вітання "Здоров був, Дон Жуане!" і моя усмішка у відповідь змінили ставлення всього класу до мене Можливо, хлопці вже знали, що я доручив дітваку з молодших класів віднести листа до "дівухи*, як дражнили ми дівчат. Прізвище цього хлопця було Мессаже, тобто посланець. Хоча я не обирав його, покладаючись тільки на прізвище, але воно викликало в мене якусь довіру.
  О першій годині я благав директора нічого не говорити батькові, а о четвертій уже згорав від бажання викласти йому все Ніхто мене за язика не тягнув. Просто я відчував потребу висповідатися. Знаючи, що батько не розсердиться, я не міг позбавити себе задоволення розповісти йому про мою витівку.
  Отож, я все розповів йому і гордо додав, що директор як дорослому пообіцяв мені мовчати. Батько захотів переконатися, чи не висмоктав я цієї всієї історії з пальця. Він цішов до директора В розмові він згадав про інцидент, мимохідь вважаючи, що це жарт.
  - Як? - вигукнув прикро вражений директор. - Він вам 
  усе розповів? Він ублагав мене мовчати, запевняючи, що ви приб'єте його.
  Директор виправдовувався цією брехнею, і моя чоловіча гордість від цього зросла ще більше. Я одним махом заробив пошану товаришів і лукаве підморгування вчителя. Мститися мені директор не став. Бідолаха не знав того, що було відомо мені: батько, шокований його поведінкою, вирішив після закінчення навчального року забрати мене зі школи. Був тільки початок червня. Моя мати, не бажаючи, щоб це рішення вплинуло на роздачу нагород, не стала заявляти про це начальству. Отож, завдяки упередженості директора, який у душі боявся наслідків своєї брехні, золотий вінець одержав у класі тільки я один, хоч його заслуговував також інший відмінник. Директорський розрахунок виявився хибний: так школа втратила двох своїх найкращих вихованців, оскільки батько претендента на премію забрав зі школи і свого сина
  Такі учні, як ми, служили для принадження у навчальний заклад інших дітей.
  Мати вважала мене замалим, щоб ходити в ліцей Генріха Четвертого. Ходити означало у неї їздити. Отож, два роки я вчився вдома
  Я вирішив тішитися своєю волею: впоравшись за чотири години з тим, що моїм колишнім однокласникам вистачило б на два дні, я залишався вільний більшу половину дня. Я гуляв сам-один на березі Марни, ця річка була нам така знайома, що сестри, описуючи мені Сену, казали: "Це, знаєш, така собі Марна". Я навіть залазив, хоча мені цього не дозволяли, в батьків човен. Але не катався по річці, не бажаючи собі признатися, що мене утримує не побоювання ослухатись, а звичайнісінький страх. У човні я читав, причому лежачи. Протягом тринадцятого і чотирнадцятого років я проковтнув двісті книжок. І то не якесь будь-іцо, а найкращу літературу, принаймні якщо брати до уваги славу, а не художню вартість. Книжки з "Рожевої бібліотеки" я не став би тоді читати ні за що в світі, їхні дитинні чари полонили мене значно пізніше, в тому віці, коли молодь починає зневажати цю літературу.
  Таке чергування занять з прогулянками було незручне тим, що ввесь рік здавався мені суцільними канікулами. Отож, щоденні заняття забирали в мене небагато часу, але оскільки я працював менше, ніж інші школярі, то мені доводилося вчитися й тоді, коли дітей розпускали додому. Моя праця нагадувала корок, постійно прив'язаний котові до хвоста, тоді як кіт волів би потягати за собою ліпше каструлю, аби лише якийсь місяць.
  Наближалися справжні канікули, але я нічого не вигравав, адже мій розпорядок дня залишався незмінний. Кіт, як і раніше, вдовольнявся лише видовиськом сиру під ковпаком. Та ось прийшла війна і на радість котові розбила скляну огорожу, а господарі мали на той час інші клопоти, щоб на це зважати.
  Сказати по щирості, раділи всі французи. Діти, затиснувши під пахвою книжки, одержані в нагороду за добре навчання, юрмилися біля афішних тумб. Ледачі учні користувалися із замішання в домівках.
  Щодня після обіду ми ходили на станцію Ж..., за два кілометри від дому, проводжати військові ешелони. Ми приносили з собою оберемки дзвоників і кидали квіти солдатам. Вичепурені дами поквапливо наливали солдатські фляжки вином, і всіяний квітами перон стояв у червоних калюжах. Усе це створювало на мене враження свята з феєрверком. Ніколи я не бачив стільки розлитого вина, стільки розтоптаних квітів. Наш дім довелося прикрасити стягами.
  Невдовзі наші походи на станцію припинилися. Мої брати і сестри почали пред'являти претензії до війни, надто довго вона тривала Війна позбавила їх поїздки до моря. Призвичаєні пізно вставати, вони схоплювалися тепер на ноги о шостій ранку, щоби купити газету. Розвага ця, треба сказати, була жалюгідна Проте близько двадцятого серпня у цих маленьких потворах знову ожила надія. Після їжі вони залишалися сидіти разом з дорослими за столом, щоб слухати батькові балачки про евакуацію. Транспорту, звичайно, не було ніякого. Доведеться вирушати в далеку путь на велосипедах. Брати під'юджували малу сестричку. Колеса її велосипеда не перевищують сорока сантиметрів у діаметрі. "Ага, - казали вони, - покинемо тебе в дорозі саму!" Сестричка плакала Зате з яким завзяттям драїли вони свої машини! Де й поділася їхня лінь. Вони самі зголосилися підтягти мій велосипед. Рано- вранці вони зривалися з ліжка, щоб дізнатися про останні новини. Всі домашні дивувалися, поки я нарешті не відкрив джерело їхнього патріотизму: їм кортіло їхати до моря, моря ще дальшого, ще прекраснішого, ніж раніше! Задля цієї поїздки вони спалили б Париж. Що з того, що війна сіє жах у всій Європі, їхня єдина надія пов'язувалася з нею.
  Але хіба діти більші егоїсти, ніж дорослі? Улітку, відпочиваючи на дачі, ми проклинаємо дощ, який хлібороби очікують як благостиню.
  Рідко, щоб якийсь історичний катаклізм не попереджали знамення. Замах на ерцгерцога, буря, викликана процесом Кайо1, створили сприятливу для будь-яких ексцесів атмосферу. Отож, мій перший воєнний спогад датується ще довоєнним періодом.
  Про нього й хочеться розповісти.
  Мої брати і я обрали собі мішенню для насмішок нашого сусіда, якусь карикатуру на людину, білобородого карлика в пелерині муніципального радника Марешо. Всі звали його батьком Марешо. Живучи поряд, ми так роззлостили його своїм небажанням вітатися, що одного дня, не стримавшись, він заступив нам шлях і гаркнув:
  - Ви що, не хочете вітатися з муніципальним радником?
  Ми врятувалися втечею. Після такого нечуваного зухвальства з нашого боку ми вважали себе в стані війни з сусідом. Але що міг вдіяти проти нас якийсь муніципальний радник? Ідучи до школи або вертаючись, мої брати сіпали за шнурок дверного дзвінка, осмілівши ще більше, коли переконалися, що сусідів собака, віком не молодший за мене, їм уже нічим не загрожує.
  Напередодні свята 14 липня 1914 року2, вийшовши зустрічати братів, я, на превеликий свій подив, побачив перед хвірткою Ма|>ешо цілу юрму людей. Палісадник з кількох підстрижених лип не міг добре сховати будиночка сусіда. Охоплена раптовим нападом шалу, радникова служниця вилізла на дах, а спуститися на землю відмовлялася. Боячись скандалу, Марешо наглухо позачиняли віконниці, і тепер вигляд покинутого дому робив становище цієї божевільної особливо розпачливим. Люди голосно обурювалися, що господарі навіть не пробують рятувати цю нещасну. Сидячи на черепиці, вона похитувалася, як п'яна Я хотів дочекатися розв'язки, але мама прислала до нас покоївку з наказом іти вчити уроки. Інакше мене позбавлять права брати участь у завтрашньому святі. Згнітивши серце, я побрів додому, благаючи Бога протримати служницю Марешо на даху, поки я не йтиму по батька на вокзал.
  Я застав її на тому самому місці. Проте глядачів уже було небагато. Рідкі перехожі, які вернулися поїздом з Парижа, поспішали на обід і на вечірній бал. Дах вони озирали неуважним поглядом Зрештою перебування на даху служниці булр не що інше як репетиція в присутності більшого чи меншого числа глядачів. Куди цікавіша програма чекала її ввечері, коли вивішені за звичаєм вуличні гірлянди стануть їй за справжню рампу. Лампіони сяяли на вулиці і в саду. Марешо, хоч і вдавали, ніби їх немає вдома, не могли обійтися без ілюмінації, гідної їхнього суспільного ранґу. Фантасмагорію цього страшного дому, по даху якого- прогулювалася, як по містку розцяцькованого прапорами корабля, розпатлана жінка, посилював ще й голос цієї жінки: нелюдський, гортанний і такий ніжний, що від нього мурашки повзли по тілу.
  Пожежна команда в малих містечках набирається з добровольців, цілий день вони займаються всім чим завгодно, тільки не пожежними насосами і брандспойтами. Як правило, це молочар, кондитер, слюсар, для гасіння пожежі вони збираються після роботи, якщо на той час ще буде полум'я. Після мобілізації наші пожежники сформували щось на зразок особливого загону, який провадив навчання, виконував обов'язки вартових і робив нічний обхід. Ці славні бійці нарешті з'явилися і проклали крізь юрбу дорогу.
  Наперед виступила дама. Це була дружина іншого муніципального радника, суперника Марешо; уже кілька хвилин вона голосно побивалася над долею божевільної. Тепер вона вважала своїм обов'язком повчати капітана:
  -  Постарайтеся привернути її добротою, бідолаха зовсім не знала її в цьому домі, де її б'ють. Якщо це через те, що вона боїться дістати розрахунок, опинитися без місця, то ви скажіть їй, що я згодна взяти її до себе. Я платитиму їй вдвічі більше, ніж тут.
  На роззяв таке галасливе милосердя не зробило великого враження. Дама тільки заважала Юрба жадібно чекала облави. Пожежники, у складі шести чоловік, перелізли через загорожу, оточили дім і почали штурм вершини звідусіль. Проте ледве один з них показувався на даху, глядачі, як діти в ляльковому театрі, здіймали репет, попереджаючи жертву.
  -  Помовчіть! - гукала дама, але у відповідь їй ще дужче лунав хор голосів: "Лізе! Лізе!".
  Попереджена криками, божевільна озброїлася черепицею і кинула одну плитку в каску пожежника, що виткнувся з-за 
  гребеня. П'ятеро інших пожежників одразу поспускалися вниз.
  Власникам тирів, карусель, балаганів на площі мерії, очевидно, було досадно бачити так мало публіки цього вечора, коли вони сподівалися великої виручки. Найсміливіша дітлашня форсувала всі перешкоди і зібралася на газоні саду, щоб стежити за всім ходом полювання. Навіжена щось говорила, я вже забув, що саме, в її голосі чувся глибокий, безнадійний смуток людини, певної своєї правоти, тоді як усі інші помиляються. Дітлахи, які віддали перевагу цьому спектаклю перед атракціонами, не покидали думки якось поєднати всі можливі втіхи. Одні з них, потерпаючи, як би не піймали божевільну під час їхньої відсутності, все ж бігали проїхатися разок на дерев'яних кониках. Інші, обережніші, осідлали гілки лип, як на військовому параді у Венсенні, і тільки запалювали бенґальські вогні й кидали петарди.
  Можна уявити, як діяли всі ці крики й вогні на подружжя Марецю, яке забарикадувалося в своєму будинку.
  Муніципальний радник, чоловік милосердної дами, видерся на підмурок сітчастої огорожі і закатав промову про боягузство хазяїв. Його виступ зустріли оплесками.
  Переконана, що аплодують їй, божевільна кланялася; під оболла пахвами вона тримала кілька черепичин і кидала їх щоразу, як тільки блискала каска І дякувала людям своїм моторошним голосом за те, що її нарешті зрозуміли. Мені вона чомусь нагадала піратську капітаншу, яка залишалася сама на тонучому судні.
  Публіка, пересичена видовиськом, почала розходитися. Я йти не хотів і залишався з батьком, тим часом, як мати, щоб задовольнити потребу дітей побавитися, після каруселі повела малих кататися на американських горах Звісно, цю дивну
потребу побавитися я відчував не менше, ніж мої брати. Мені теж приємно, коли серце тьохкає і завмирає. Але романтичне видовисько, яке розгорталося перед моїми очима, хвилювало мене куди сильніше, ніж інші розваги.
  -  Як ти зблід! - зауважила мати, перш ніж піти з дітьми.
  Мені допомогли бенгальські вогні. Я сказав, що в їхньому
світлі здаюся зелений.
  -  Все-таки я побоююсь, як би це не травмувало дитини, - сказала мати батькові.
  -  Пусте, - відповів він, - у нього міцні нерви. Він одвертається тільки тоді, коли білують кролика
  Батько сказав так для того, щоб я не йшов. Але він знав, яке враження справляє на мене вистава Я теж відчував, що й він обурений. Я попросив його взяти мене на плечі, щоб краще бачити. Насправді, я був майже непритомний, ноги мене не тримали.
  На місці залишилося не більше двадцяти душ. Ми почули сигнал труб. Це був факельний похід.
  Божевільна раптом опинилася у сяйві сотні смолоскипів, враження було таке, ніби після тихого світла рампи спалахнув магній, щоб сфотографувати нову зірку. Тоді, помахавши на прощання, вірячи, що настав кінець світу або що її зараз піймають, вона кинулася з даху, з страшним гуркотом пробила скляний навіс над входом і бабахнула на кам'яні сходи. До цих пір я намагався панувати над собою, хоча в вухах мені дзвеніло, а серце завмирало. Але почувши людські крики: "Вона ще жива!", я звалився, непритомний, з батькових плечей.
  Коли я опритомнів, він повів мене на берег Марни. Ми полягали в траві і мовчки лежали там до пізнього вечора
  На зворотному шляху мені здалося, ніби я бачу за хвірткою якусь білу постать, схожу на привид слркниці. Це оглядав заподіяну йому шкоду - розбитий навіс, скинуту черепицю, потоптаний газон, обламані дерева, залляті кров'ю сходи - вбраний у бавовняний ковпак батько Марешо. Добре ім'я його було навік занапащено.
  Якщо я розповів саме про цей епізод, то лише тому, що він краще за інші характеризує дивний воєнний період і показує, як мене захоплювала романтика
  Ми чули канонаду. Бої йшли під Мо. Подейкували, іцо біля Ланьї, за п'ятнадцять кілометрів од нас, потрапили в полон улани. Тітка розповідала про свою подругу, яка евакуювалася в перші дні війни, закопавши в саду стінні годинники і консервні коробки з сардинами. Я запитав у батька, як ми збираємося перевезти нашу стару бібліотеку: мені було шкода кидати книжки напризволяще.
  Нарешті, коли ми вже от-от мали стати біженцями, газети сповістили, що необхідність в евакуації відпала
  Мої сестри ходили тепер щодня в N.... носячи в кошиках груші для поранених. Для них це була, хай і мізерна, а все ж компенсація за провал усіх їхніх прекрасних планів. Коли вони приходили в Ж..., кошики були майже порожні.
  Мене пора було віддати до ліцею Генріха Четвертого, але батько вирішив залишити мене на рік у селі. Єдиною розвагою цієї понурої зими були для мене вилазки в кіоск за газетою "Слово", цей тижневик, що виходив по суботах, мені дуже подобався. В суботу я завжди вставав рано.
  Але прийшла весна, в яку внесли різноманітність мої перші хлоп'ячі витівки. Під приводом збору пожертвувань я не раз, святково вбраний, прогулювався по вулиці разом з якоюсь симпатичною дівчиною. Я ніс скриньку для пожертв, а вона кошика із значками. Уже під час другого обходу колеги
навчили мене користуватися цими днями вольниці, коли мене штовхали в обійми молодих дівчат. Відтоді ми намагалися зібрати вранці якомога більше грошей, опівдні передавали виручку представниці філантропічної організації і до самого вечора вешталися по узгір'ях Шенев'єр. Уперше я подрркився з товаришем, з чиєю сестрою я любив збирати пожертвування. Уперше я знайшов спільну мову з хлопцем, розвинутим так само, як я, а його врода і зухвале поводження мене навіть захоплювали. Наша спільна зневага до ровесників зблизила нас ще більше. Тільки ми, на наше переконання, здатні були зрозуміти життя і тільки ми заслуговували любові жінок. Хто-хто, а ми мали право називатися мужчинами. На щастя, життєві обставини не могли нас розлучити. Рене ходив уже до ліцею Генріха Четвертого, а я збирався піти в його третій клас. Оскільки грецької мови Рене не вчив, він зробив задля мене неабиякий подвиг попросив батьків дозволити йому вчити цю мову. Через пропущений перший рік йому довелося брати додаткові уроки. Батьки Рене нічого не розуміли, адже попереднього року син насилу добився їхнього дозволу не вчити грецької мови. Вони побачили в цьому добрий вплив з мого боку, і з усіх синових товаришів найбільше симпатизували мені.
  Вперше жоден канікулярний день цього року не здавався мені нудним. Я переконався, що свого віку ніхто не обскаче і що моя олімпійська погорда розтанула, наче лід, як тільки хтось побажав звернути на мене увагу, зробивши це в такій формі, що мені стало приємно. А оскільки ми пішли назустріч один одному, то цим наполовину скоротили шлях, який мала подолати гординя кожного з нас
  У школі Рене став для мене першим другом і порадником.
  З ним усе робити було легко, і я, не дуже охочий до самотніх прогулянок, двічі на день ходив пішки від ліцею до вокзалу на площі Бастілії, де ми сідали в поїзд.
  Так минуло три роки, ми дружили тільки між собою і якщо дозволяли собі щось з дівчатами, то лише на четвергових зібраннях - цього дня батьки мого приятеля, керовані найкращими намірами, запрошували на підвечірок друзів сина і подруг дочки. Гра в фанти давала нам нагоду зірвати поцілунок.
  У ТЕПЛІ дні батько водив мене з братами в довгі екскурсії. Ми дуже любили ходити в Ормессон, тримаючись берегів Морбра, ця метрової ширини річечка струмувала серед луків, де росли побачені квіти - ось тільки забув їхні назви. Під ногами стелилися суцільні зарості хрінниці і м'яти, приховуючи межу води, і ступати доводилося дуже обережно. Навесні поверхня річки була всіяна безліччю білих і рожевих пелюсток. То цвів прибережний глід.
  Одної квітневої неділі 1917 року ми за встановленим звичаєм поїхали поїздом до Ла-Веренни, звідки збиралися пішки добратися до Ормессона Батько сказав мені, що в Ла-Варенні ми зустрінемося з дуже симпатичними людьми, Ґранж'є. Це прізвище було мені вже знайоме, я бачив ім'я їхньої доньки, Марти, в каталозі художньої виставки. А колись, правда, вже давненько, чув балачку моїх батьків про візит Ґранж'є. Він приносив до нас додому течку з роботами своєї вісімнадцятилітньої дочки. Марта була тоді хвора Батько хотів їй зробити сюрприз: добитися експозиції її акварелей на благодійницькій виставці, організованій заходами моєї матері. Ці акварелі були безвартісні; відчувалося, що їх малювала старанна учениця, висуваючи кінчик язика і змочуючи слиною пензлі.
  Сім'я Ґранж'є чекала нас на ла-вареннському вокзалі. Вік
подружжя, очевидно, був однаковий, років десь під п'ятдесят. Проте пані Іранж'є виглядала старшою від чоловіка; незграбна і маленького зросту, вона мені не сподобалася з першого погляду.
  Під час прогулянки я підмітив її звичку часто супити брови, чоло її при цьому вкривалося зморшками і не зразу розгладжувалося. Щоб не почувати себе несправедливим у моїй неприязні до неї, я хотів би, іцоб і манера говорити її була банальною. Але"з цієї точки зору вона мене розчарувала.
  Чоловік своєю добродушністю нагадував колишнього унтерофіцера, обожнюваного солдатами. А... де ж була Марта? Перспектива гуляти лише в товаристві її батьків мене засмутила. Марта мала приїхати наступним поїздом.
  -  За чверть години вона приєднається до нас, - пояснила пані Ґранж'є. - Вона не встигла зібратися вчасно. З нею приїде брат.
  Коли поїзд вїхав на станцію, Марта стояла на приступці вагона.
  -  Почекай до повної зупинки поїзда! - гукнула їй мати.
  Така необережність зачарувала мене.
  Її простенькі платтячко і капелюшок показували цілковиту байдужість хазяйки до того, що подумають про неї незнайомі люди. Вона тримала за руку хлопця десь одинадцятилітнього віку. Це був її брат, бліда дитина, з білим, як у альбіноса, волоссям: по тому, як він рухався, зразу було видно хворого.
  Ми з Мартою рушили попереду. Батько йшов ззаду, між подружжям Ґранж'є.	.
  Мої брати нудилися з новим товаришем, цьому хирлякові не дозволяли бігати.
  На мої компліменти з приводу акварелей Марта скромно відповіла, що це тільки учнівські роботи. Вона не надає їм ніякої ваги. Вона покаже мені кращі: стилізовані квіти. Я вважав за ліпше на перший раз не говорити їй, що мені такого Гатунку квіти здаються смішними.
  Криси капелюшка не дозволяли їй добре мене бачити. Зате я роздивився її всю.
  -  А ви зовсім не схожі на маму, - сказав я.
  Це був прихований комплімент.
  -  Мені так часто говорять. Але якщо ви прийдете до нас додому, я покажу вам фотографію мами, коли вона була молодою. Я її викапаний портрет.
  Ця відповідь засмутила мене, і я попросив Бога, щоб він не дав мені побачити Марту, коли вона досягне материного віку.
  Щоб розвіяти прикрість, якої завдали мені ці слова, і не розуміючи, що їх прикро слухати лише мені, бо Марта, на щастя, не могла бачити матір моїми очима, я сказав:
  -  Ви неправильно зачісуєтеся, вам більше личила б гладенька зачіска
  Я злякався своєї зухвалості, в такій манері я ще до жінок не звертався. Я подумав про те, як зачесаний я сам.
  Ніби їй треба було виправдуватися, вона відповіла
  -  Ви можете спитати про це в моєї матері, і вона вам скаже, що звичайно я зачісуюся непогано. Але цього разу я спізнювалася і боялася не встигнути і на другий поїзд. А втім, я не збиралася скидати капелюшка
  Що ж це за дівчина, - подумав я, - що дозволяє якомусь шмаркачу робити зауваження, як треба зачісуватися?
  Я завів мову про літературу, і з радістю дізнався про її любов до Бодлера і Верлена. Щоправда, Бодлера вона сприймала не так, як я, але мене зачарувало це її сприйняття.
У ньому крився виклик. Батьки врешті примирилися з її уподобаннями. Марта досадувала, іцо вони так вчинили.тільки з любові до неї. її жених у листах ділився з нею враженнями від прочитаного, одні книжки він радив їй читати, інші забороняв. Так він заборонив їй читати "Квіти зла". Прикро вражений відкриттям, що вона наречена, я був радий довідатися, вона не послухалася якогось солдафона, здатного по своїй недалекоглядності ревнувати до Бодлера. Мені приємно було чути її признання, що наречений шокував Марту не раз. Коли минув перший прикрий подив, я поздоровив себе з тим, що він такий обмежений, тим паче, що я боявся, якби "Квіти зла" подобалися і йому, інтер'єр їхньої майбутньої спальні скидався б, на альков, описаний у вірші "Смерть коханців".
  Жених заборонив їй також ходити в клас малювання. Я, дарма що ніколи туди не ходив, запропонував супроводжувати її в школу, додавши, що я часто там працюю. Проте, потім, побоюючись, як би моя брехня не стала явна, я попросив її не говорити на цю тему з батьком Він не знає, сказав я, що я часто пропускаю уроки з фізкультури, щоб ходити на сеанси в Ґранд-Шом'єр. Я не хотів, щоб вона подумала, ніби я приховую свої заняття в школі тому, що батьки забороняють мені дивитися на голих натурниць. Я пишався, що у нас з'явився спільний секрет і будучи несміливої вдачі, уже відчув себе у стосунку до неї тираном
  Я пишався, що вона цікавиться більше мною, ніж природою, оскільки досі не обмінялися ще жодним враженням про навколишній краєвид.
  Мені було також приємно, що я її змусив забути про навколишню природу, бо ми ще й досі не обмінялися жодним враженням про красу місць нашої екскурсії. Батьки іноді зпертіїлися до неї: "Поглянь, Марго, праворуч, яке гарне це Шенев'єрське узгір'я!", або підбігав брат з'ясувати назву зірваної квітки. Вона приділяла їм уваги не більше, ніж треба було, іцоб вони не сердилися.
  В Ормессоні ми зробили привал на луках. У простоті душевній я шкодував, іцо ми зайшли так далеко і так прискорили розвиток подій. "Якби наша розмова була не така сентиментальна, природніша, - думав я, - я міг би зараз засліпити Марту і здобути прихильність її батьків, розповівши про історію цього містечка". Від такого наміру я утримався. Я вважав, що для цього є важливі причини і що після всього того, що між нами сталося, розмова, безпосередньо не зв'язана з нашими спільними інтересами, тільки розіб'є ці чари. Я був переконаний, що між нами сталося щось дуже важливе. Зрештою так воно й було, але тільки пізніше я дізнався, що Марта витлумачила нашу розмову в тому самому сенсі, що і я. Я ж зовсім несвідомо уявляв собі, що я освідчуюся в коханні зовсім нездогадливій дівчині. Я геть забув, що подружжя Ґранж'є могло чудово почути все, що я сказав їхній доньці. А втім, чи міг я в їхній присутності сказати їй усе, що хотів?
  "Марта мене не зупиняє, - твердив я собі. - Це тільки її батьки та мій тато заважають мені нагнутися і поцілувати її в шию".
  В глибині душі моє друге "я" раділо з появи цих хвилюючих бажань. Цей другий думав так:
  "Як добре, що я з нею не сам! Бо тоді я теж не наважився б поцілувати її, і мені б не було ніякого виправдання".
  Так ошукує себе несмілива людина
  Назад ми верталися з вокзалу в Сюсі. До приходу поїзда залишалися добрі півгодини, і ми чекали його на терасі кафе. Мені довелося вислуховувати компліменти пані Ґранжє. Вони ображали мене. Вони нагадували її доньці, іцо я тільки ліцеїст, який через рік складатиме екзамен на ступінь бакалавра. Марті захотілося ґренадину, я теж попросив цей напій. Ще вранці пити ґренадин здавалося б мені ганьбою. Батько не розумів, іцо зі мною сталося. Він завжди замовляв для мене аперитив. Я боявся, як би він не почав жартувати, що я став цяцею-хлопчиком. Він так і зробив, але висловився настільки туманно, що Марта не здогадалася, що я випив ґренадин на її честь.
  В Ф... ми розпрощалися з Ґранж'є. Я пообіцяв Марті наступного тижня принести комплект газети "Слово" і "Сезон у пеклі".
  Вона засміялася.
  -  Ще одна назва, яка б не дуже сподобалася моєму нареченому!
  -  Марто! - гукнула, зсуваючи брови, її мати. Вияв непослуху доньки завжди її шокував.
  Батько і мої брати нудилися. Ну й біс із ними! Щастя егоїстичне.
    НАСТУПНОГО ДНЯ В ліцеї я не відчув потреби розповісти Рене, від якого нічого не приховував, як я провів неділю. Терпіти його кпини з приводу того, іцо я не зумів поцілувати нишком Марту, мені не хотілося. Інша річ мене здивувала: віднині Рене в моїх очах не дуже різнився від решти товаришів.
  Кохання до Марти витіснило з моєї душі Рене, батьків, сестер.
  Я дав собі слово зібрати всю свою волю, іцоб подолати в собі бажання побачити її раніше, ніж ми домовилися. Однак у вівторок увечері, не можучи більше чекати, я вирішив по обіді віднести Марті книжки і газети, знайшовши переконливе виправдання своєї слабості. "Моя нетерплячість стане для Марти доказом мого кохання, - сказав я собі, - а якщо вона не захоче його побачити, я зумію звернути її увагу".
  Через чверть години я вже стрімголов мчав до її дому. Опинившись на місці, я з побоювання перервати їй обід, вмиваючись потом, десять хвилин чекав перед хвірткою. Я сподівався, що за цей час серцебиття в мене втишиться. А воно, навпаки, лише посилилося. Я збирався вже повернути голоблі, але помітив, як з сусіднього вікна на мене вже кілька хвилин зацікавлено дивиться жінка, бажаючи з'ясувати, чого я тут стовбичу. Це вирішило справу. Я подзвонив, і мене впустили. У служниці я запитав, чи вдома пані. Майже одразу в кімнатці, куди мене ввели, з'явилася пані Ґранж'є. Я здригнувся, ніби служниця могла зрозуміти, іцо я запитав про пані лише для годиться, а насправді хотів побачити мадемуазель. Почервонівши, я попросив пані Ґранж'є вибачити мені за появу в таку невідповідну пору, так, наче була перша година ночі: оскільки прийти в четвер я не можу, я приніс книжки і газети її доньці раніше.
  -  Ну й чудово, - відповіла пані Ґранж'є, - все одно Марта не могла б вас прийняти. Її наречений дістав відпустку на два тижні раніше, ніж сподівався, і приїхав учора Сьогодні Марта обідатиме у своїх майбутніх свекра і свекрухи.
  Отож я попрощався і вирішив, що побачити Марту більше нагоди не трапиться, постарався забути її. Але думка про це й перешкоджала мені її забути.
  Та ось через місяць одного ранку, виходячи з вагона на вокзалі біля площі Бастілії, я побачив її серед пасажирів цього самого поїзда Вона приїхала скупитися для весілля. Я попросив її провести мене до ліцею Генріха Четвертого.
  -  О! - вигукнула вона - В наступному році географію у вас викладатиме мій свекор.
  Вражений її нагадуванням про навчання, ніби для мого віку не знайшлося іншої теми для розмови, я буркнув у відповідь, що це буде вельми пікантно.
  Вона зсунула брови, і я не міг не подумати про її матір.
  Ми підходили вже до ліцею, і я, не бажаючи розлучатися з нею після таких слів, які могли її образити, вирішив піти на наступний урок, пропустивши урок малювання. На мою радість, Марта при цьому не стала грати з себе наставницю, не зробила мені жодного докору і скорше схильна була дякувати мені за цю жертву, хоча насправді я нічим не жертвував. Зі свого боку я був їй вдячний за те, що вона не попросила супроводжувати її в поході по магазинах, а присвятила мені свій час, так як я присвятив їй свій.
  Тепер ми були в Люксембурзькому саду. Куранти на будинку сенату вибили дев'яту. До ліцею іти я передумав. Дивом при мені було грошей більше, ніж звичайно має ліцеїст за два роки навчання, оскільки напередодні на філателістському базарі, влаштованому за ляльковим театром на Єлісейських Полях, я продав найцінніші марки моєї колекції.
  Під час розмови я довідався, що Марта повинна снідати у свекрів, і вирішив умовити її залишитися зі мною. Вибило половину десятої. Марта сполошилася, вона не звикла, щоб хтось через неї пропускав уроки. Але побачивши, що я не встаю із залізного стільця, не наважилася нагадувати мені, що я повинен у цей час сидіти за партою ліцею Генріха Четвертого.
  Ми завмерли на своїх стільцях. Таким повинно бути щастя. З басейну фонтана вискочив пес і обтрусився. Марта підвелася з сонним лицем, ніби пробудившись після дрімоти. Розвела вбік руки, наче робила вправи Мені це здалося лихим знаком
  -  Ці стільці надто тверді, - сказала вона, немов пояснюючи свій вчинок.
  На ній було шовкове платтячко, від сидіння воно пом'ялося. Я мимоволі уявив собі візерунок, відтиснутий на шкірі плетеним сидінням
  -  Раз ви прогуляли уроки, то підете зі мною за покупками, 
  - сказала Марта, вперше натякаючи па те, що прогул я зробив через неї.
  Ми обходили Галантерейні відділи, і я не давав їй вибирати те, що подобалося їй, але не подобалося мені. Наприклад білизну улюбленого її, а мені ненависного рожевого кольору.
  Після першої перемоги треба було відрядити Марту йти на сніданок до свекрів. Звичайно, брехати їм лише з бажання побути зі мною вона не стане, і я підшукував привід, аби схилити її погуляти разом ще. Вона давно мріяла побувати в американському барі. Попросити свого нареченого повести її туди вона не наважувалася. Зрештою він сам не ходив по барах. Отже, привід я мав. Її сповнена жалю відмова дозволила мені припускати, що я доб'юся свого. Через півгодини, не переконавши її і примирившись, я відвозив її таксомотором до свекрів. Я почував себе як засуджений на смерть, що до останньої хвилини не втрачає надії на порятунок. Ми під'їжджали до мети, і нічого не відбувалося. Але раптом Марта постукала в скляну перегородку і зупинила машину біля пошти.
  - Почекайте хвилинку, - сказала вона мені. - Я подзвоню свекрусі, що я заїхала далеко і не встигаю на сніданок.
  Після кількох хвилин нестерпного чекання я помітив квітникарку і купив у неї букет троянд, сам добираючи квітку по квітці. Я думав не стільки про приємність для Марти, скільки про необхідність їй ще раз брехати батькам, пояснюючи, звідки троянди. Наш намір відвідувати клас малювання, задуманий нами на першому побаченні, брехня телефоном, яку їй доведеться повторити ввечері батькам, додавши ще й брехню про квіти, були для мене милостями, солодшими від поцілунку. Оскільки дівчат я цілував часто і не відчував насолоди, при цьому забуваючи, іцо без кохання так воно й повинно бути, я і не мріяв цілувати Марту. Зате така таємна співучасть залишалася досі для мене новиною.
  Після першої брехні Марта вийшла з пошти радісна. Я попросив таксиста везти нас на вулицю Дону.
  Біла курточка бармена, його вміле поводження із срібним міксером, химерні чи поетичні назви коктейлів викликали в Марти захват, як у школярки. Вона раз у раз нюхала червоні троянди і обіцяла намалювати аквареллю квіти і подарувати мені акварель на згадку про цей день. Я попросив її показати мені фотокартку жениха. Він здався мені гарним. Уже відчувши, як прислухається Марта до моїх думок, я зайшов у лицемірство до того, що похвалив його вроду, але так, щоб вона думала, що я роблю це з ввічливості. На мою думку, моя похвала повинна була заронити неспокій у Мартину душу, а, крім того, здобути її прихильність.
  Проте після обіду довелося згадати про мету її поїздки. Жених, чиї смаки вона знала, повністю поклався на неї в доборі меблів для їхнього майбутнього дому. Але мати хотіла будь-що її супроводжувати. Зрештою ціною обіцянки не робити ніяких дурниць Марта поїхала сама Отже цього дня вона мала вибрати меблі для спальні. Хоч я заповзявся сприймати кожне Мартине слово спокійно, без зайвих емоцій, мені нелегко було ходити з нею статечно, коли серце в мене так і тьохкало.
  Ця необхідність супроводжувати Марту здавалася мені іронією долі. Допомагати вибирати спальню для неї і для іншого! Але скоро мені сяйнула думка я ж можу вибирати спальню для Марти і для себе.
  Я забув про її жениха так швидко, що якби за чверть години хтось мені нагадав, що інший спатиме з нею в цій спальні, я був би щиро здивований.
  Її наречений любив меблі в стилі Людовіка П'ятнадцятого.
  Несмак Марти виявився в іншому; їй подобався японський стиль. Мені довелося воювати на два фронти. Треба було діяти на випередження. Вгадуючи при першому ж слові, іцо Марту зацікавило, я вказував на іцось зовсім відмінне, хай навіть не завжди воно мені подобалося. Таким чином, відмовляючись потім від цієї речі на користь третьої, не такої яскравої, я вдавав, ніби поступаюся перед її примхами.
  -  Він хотів спальню в рожевих тонах, - тихо казала вона.
  Не наважуючись признаватися мені в своїх смаках, вона приписувала ці смаки женихові. Я відчував, що через кілька днів ми сміятимемося з них разом.
  Одначе її поступливість була для мене не дуже зрозуміла. "Якщо вона мене не кохає, - думав я, - з якої речі їй поступатися, жертвувати уподобаннями своїми і цього молодика?". Я не знаходив ніякого пояснення. Найпростіше було допуститися, що Марта кохає мене. Проте я був переконаний у протилежному.
  -  Давай лишимо йому хоча б рожеві шпалери, - сказала мені Марта.
  "Давай лишимо йому!" Ради самих цих слів я ладен був поступитися. Однак "лишити йому рожеві шпалери означало перекреслити все. Я пояснив Марті, що рожеві стіни надто б контрастували зі скромністю меблів, "вибраних нами", і, запобігаючи ще раз скандалу, порадив просто побілити стіни її спальні та й годі.
  Цим я її остаточно добив. За весь день Марті стільки від мене дісталося, що цю пораду вона прийняла без ремства Сказала тільки:
  -  Мабуть, ваша правда
  Наприкінці ЦЬОГО дуже МО]ЮЧЛИВОГО дня я поздоровив себе з успіхом. Так добираючи меблі за меблями, мені пощастило перетворити цей шлюб з любові, хай і короткочасної, на шлюб із розрахунку, але найсмішніше, що розрахунком тут уже й не пахло, оскільки кожна зі сторін могла в цій спілці користуватися лише перевагами, які дає шлюб з любові.
  При прощанні тоді увечері вона замість того, щоб спровадити такого порадника, як я, попросила мене і наступні дні допомогти їй у доборі меблів та іншої обстави для кімнати. Я погодився, але якщо вона нічого не говоритиме своєму нареченому, бо єдине, що його могло примирити з цими меблями, якщо він кохав Марту, це думка, що вона вибирала їх сама, і якщо вони подобаються їй, отже подобатимуться їм обом.
  Допитливий погляд батька, яким він зустрів мене, змусив мене подумати, що він знає про мій прогул. Звичайно, він нічого не знав. Та й звідки він міг довідатися?
  "Що ж! Жак зрештою звикне до цієї спальні", - такий висновок зробила Марта Лягаючи спати, я казав собі, що коли вона розмірковує про шлюб на сон грядущий, то він уявляється їй тепер інакше. Щодо мене, то чим би не закінчилася ця ідилія, я вважав, що заздалегідь помстився її Жакові: я уявляв картину шлюбної ночі в цій спальні з голими стінами, у "моїй" спальні!
  Наступного ранку я чекав надворі на листоношу, щоб перехопити повідомлення про мою відсутність у ліцеї. Я сховав його до кишені, а інші листи повкидав у скриньку на воротах. Спосіб надто простий, щоб ним можна було часто користуватися.
  Я думав так: раз мене тягне пропускати уроки, отже я закохався в Марту. Я помилявся. Марта була для мене лише приводом для прогулів. Найкраще це доводило те, що я, натішившись вольницею в товаристві Марти, запрагнув тішитись нею сам, а згодом почав шукати собі спільників. Воля скоро стала для мене наркотиком.
  Навчальний рік завершувався, і я з жахом переконувався, що моє нехлюйство сходить мені з рук, тоді як я дуже хотів, щоб мене вигнали з ліцею, щоб я міг піти, грюкнувши дверима.	♦
  Коли живемо якимись думками, спимо й бачимо щось одне, палко чогось добиваємося, перестаємо помічати, які жорстокі ці наші прагнення. Звісно, засмучувати батька мені не хотілося, а втім я добивався здійснення того, що вразило б його особливо дошкульно. Школа завжди була для мене тюрмою. Марта і дні вольниці перетворили її на пекло. Я зрозумів, що моя симпатія до Рене охолола тому, що він нагадував мені про школу. Сама думка про те, що наступного року мені знов доведеться терпіти глупоту своїх однокласників, завдавала мені майже фізичної муки.
  На горе Рене, мені досить швидко вдалося втягти його на нечесний шлях. Отож, коли він заявив мені, що його вигнали з ліцею Генріха Четвертого (він не умів викручуватися, як я), я був певен, що мене також виключили. Треба було якось повідомити батька, це б пом'якшило удар, а не чекати листа від інспектора такий лист був . би надто важливий, щоб перехоплювати його біля нашої скриньки.
  Була середа Я почекав до наступного дня, вільного від занять, коли батько поїхав до Парижа, і сказав про виключення матері. Сама думка про те, що їй доведеться готуватися до розмови з батьком чотири довгих дні, налякала її більше, ніж сама новина Невдовзі я пішов на Марну, Марта ібіцяла мені прийти на річку. Але вона не прийшла. Так 'уло навіть краще. Недоб|)е збудження від нашого побачення могло б штовхнути мене на суперечку з батьком. А так день, проведений беззмістовно і марно, зіб'є з мене непотрібну пиху. Я прийшов додому трохи пізніше, ніж вертався звичайно батько. Отже, він уже все знав. Я снував по палісаднику в чеканні на виклик. Сестри гралися в мовчанку. Вони щось пронюхали. Та ось  На площі біля Ліонського вокзалу вже важко було далі викручуватися. Марта домагалася, щоб я поклав край цим тортурам.
  Я залишив її на вулиці, а сам увійшов до вестибюлю з якоюсь непевною надією. Портьє запитав, чи хочу я кімнату. Найпростіше було б відповісти: "Так". Та це було надто просто: як готельний злодюжка, схоплений на гарячому, я почав шукати якогось виправдання і запитав, чи є тут мадам Лакомб. Спитав про це червоніючи,- з острахом, що він відповість мені: "Ви що, глузуєте, молодий чоловіче? Адже вона чекає вас на вулиці". Портьє переглянув реєстрову книгу. Я повинен був помилитись адресою. Вийшов і сказав Марті, що вільних місць вже немає і що у цій дільниці міста ніколи їх не
знайдемо. Зітхнув з полегшенням. Тікав звідти, як злочинець.
  Гнаний нав'язливою ідеєю, котра наказувала мені втікати від готелю, до якого я тягнув Марту, я досі не думав про неї. Щойно зараз побачив її. Ледь стримав сльози, а коли вона запитала, де переночуємо, почав благати її, щоб не шкодувала небораку і повернулася додому, а я повернувся до батьків, бо так буде найрозважливіше. "Неборака! Найрозважливіше!" Вона мимохідь посміхнулася, почувши ці недоречні слова.
  Мій сором зробив повернення драматичнішим. Коли після ошуканства такого типу Марта мала необережність сказати мені: "Який ти, одначе, був недобрий!", я спалахував і звинувачував її у малодушші. Коли ж вона, навпаки, мовчала, так, немовби усе забула, мене огортав ляк, що вона чинить так тому, що вважає мене хворим, божевільним. Мучив її доти, доки не сказала мені врешті, що не забуває нічого, а якщо навіть вибачає мені, то я однак не повинен зловживати її добротою; одного дня, змучена моєю поведінкою, вона дозволить втомі взяти гору над коханням і піде від мене. Рішучість, до якої я її змушував, пробуджувала в мені, хоч я й не вірив у її погрози, відчуття розкішного болю, подібне тому, яке ми відчуваємо, летячи колією зі стрімкої гірки у містечку розваг, тільки дужче. Тоді я кинувся до Марти і цілував її палкіше, ніж будь-коли.
  - Скажи ще, що підеш від мене, - просив я, задихаючись, і стискав її в обіймах так, немов намірявся її розчавити.
Слухняна, вже навіть не як невільниця, а як медіум, вона повторила, щоб задовольнити мене, слова, котрих не розуміла
    ТА готельна ніч виявилася вирішальною, хоча після стількох інших моїх вибриків я не віддавав собі виразно у тім звіту. Оскільки я надалі залишався переконаний, іуо можна прошкутильгати так через усе життя, то Марта - затиснута в куток номеру, виснажена, пригнічена, цокотячи зубами - зрозуміла все. Можливо навіть зрозуміла, іцо в кінці цієї шаленої подорожі, що тривала рік, не чекало її нічого іншого, окрім смерті.
і
   НАСТУПНОГО ДНЯ Я застав Марту у ліжку, як звичайно. Однак коли хотів лягти біля неї, вона лагідно відсторонила мене.
  -  Я погано себе почуваю, - сказала вона - Не підходь до мене, бо заразишся простудою.
  Вона кашляла, мала температуру. Посміхаючись, іцоб не виглядало, наче вона мені докоряє, сказала, що напевне простудилася вчора Незважаючи на страх, не дозволила мені піти за лікарем.
  -  Нема потреби, - сказала вона - Достатньо буде, якщо я полежу у теплі.
  Насправді вона не хотіла, посилаючи за лікарем саме мене, компрометувати себе в очах старого приятеля їхнього дому. Я настільки відчував потребу в підбадьоренні, що відмова Марти заспокоїла мене. Неспокій, одначе, повернувся, і то з новою силою, коли Марта, перед тим, як я мав йти на обід, спитала, чи не міг би я зробити так по дорозі і занести лікареві листа
  Наступного дня, прийшовши до Марти вранці, я розминувся з ним на сходах. Я не посмів нічого запитати і подивився на нього зі страхом. Його спокій додав мені відваги: однак, це було лише професійне володіння собою.
  Я увійшов до Марти. Де ж вона? У спальні не було нікого. Марта плакала, накрившись ковдрою з головою. Лікар казав їй лежати аж до пологів. Більше того, її стан вимагав опіки; вона повинна перебратися до батьків. Нас розлучали.
  Нещастя не сприймається. Лише щастя здається належною річчю. Не повстаючи проти розлуки, я не давав жодного доказу відваги. Просто не розумів. Слухав, приголомшений, лікарське заключения, як слухає вирок той, хто рокований на страту. "Яка відвага!", - кажуть, коли він не блідне. Нічого подібного: це швидше за все брак уяви. Коли його будять перед екзекуцією, лише тоді він чує вирок. Так само і я зрозумів, що ми більше не будемо бачитись лише тоді, коли Марті сказали, що екіпаж, присланий лікарем, чекає. Лікар обіцяв їй, що нікому нічого не скаже, якщо б Марта воліла з'явитися у батьків без попередження.
  Я наказав затримати екіпаж дещо не доїжджаючи до будинку Ґранж'є. Коли візник озирнувся втретє, ми вийшли. Він думав, що ловить нас на третьому поцілунку, тоді як був це той самий. Я розлучився з Мартою, докладно не домовившись щодо листування, майже без слів прощання, немов з кимось, кого маю побачити через годину. У вікнах бовваніли зацікавлені сусідки.
  Мати помітила, що у мене червоні очі. Сестри сміялися, бо я двічі підряд впустив ложку. Підлога вислизала мені з-під ніг. Страждання не було для мене ґрунтом, по якому я впевнено рухався: я почував себе немов на розхитаному кораблі. Врешті мені здається, що морська хвороба - найліпше .. .-рівняння для цих збурень серця й душі. Житг; без Марта було довгою подорожжю. Чи ж дістануся берега? Так, як при перших проявах морської хвороби людина не думає про пристань, а воліла б краще вмерти, і я не замислювався над майбуттям. Щойно за кілька днів, коли біль трохи пригас, я спромігся на думку про суходіл.
  Мартаним батькам вже не потрібно було нічого вгадувати.
Вони не лише перехоплювали мої листи. Спалювали їх у доньчиній спальні, на її очах. Марти ні листи були написані олівцем і мені ледве вдавалося їх прочитати. їх вкидав до скриньки її брат.
  Домашні сцени закінчилися. Знову повернулися приє;мні розмови з батьком, вечори біля каміну. За цей рік сестри відвикли від мене. Зараз вони призвичаювалися, звикали знову. Я брав меншу на коліна і користаючись з напівтемряви стискав її так міцно, іцо вона виривалася з напівсміхом- напівплачем. Думав про свою дитину, але з сумом. Мені здавалося неможливим, щоб я любив її більше, аніж родину. Хіба ж був я достатньо зрілим, щоб дитина могла бути для мене чимось іншим, аніж братом чи сестрою?
  Батько радив мені розважатись. Такі поради проганяють спокій. Що міг я робити окрім того, чого не повинен був більше робити? Я здригався на звук дзвінка, гуркіт потягу. Ув'язнений, я намагався розрізнити бодай найменший знак звільнення.
  Оскільки я постійно дослухався до звуків, котрі могли б щось віщувати, одного дня я почув дзвони. Вони означали припинення військових дій.
  Для мене припинення військових дій означало повернення Жака. Я уявляв собі його в узголівї Марти, сам не маючи можливості будь-що зробити. Відчув, що я пропав.
  Батько їхав до Парижа. Він хотів, щоб я поїхав з ним разом: "Сором було б не взяти участі у такому святі". Я не насмілювався йому відмовити. Боявся, що він вважатиме мене виродком. А зрештою, пойнятий стражданням, я не був проти того, щоб подивитися на радість інших.
  Повинен визнати, що вона не здійняла в мені великих ревнощів. Мені здавалося, що лише я спроможний на якісь почуття, котрі зазвичай приписуються натовпові. Шукав патріотизму. Можливо, я був несправедливим, але єдиною радістю, яку я спостерігав на цьому неочікуваному святі, було те, що кав'ярні працювали довше, ніж звичайно, і військові могли вільно цілувати молоденьких кравчинь. Я гадав, що це видовисько завдасть мені болю, роз'ятрить або розірве, затруюючи піднесеністю почуттів, але натомість нудився, мов на ярмарку в день святої Катрін.
    ВЖЕ кілька днів не отримував жодного листа. В одну з тих незліченних пообідніх годин, коли падав сніг, брати вручили мені послання, принесене малим Іранж'є. Це був холоднуватий лист від пані Ґранж'є. Вона просила, щоб я негайно прибув до них. Чого їй було треба від мене? Можливість контакту з Мартою, хоча й опосередкованого, притлумлювала неспокій. Я уявляв собі, що пані Ґранж'є заборонить мені бачити доньку, листуватись з нею, а я буду слухати це з похиленою головою, як поганий учень. Нездатний на вибух, на гнів, жодним порухом не викажу своєї ненависті. Чемно вклонюся, і двері цього будинку зачиняться за мною назавжди. І лише тоді знайдуться в мене відповіді, гнучкі аргументи, слова, що січуть, мов батогом, які могли б залишити в пам'яті пані Ґранж'є образ доньчиного коханця менш жалюгідний, аніж образ школяра, спійманого на гарячому. Докладно уявляю собі всю цю сцену.
   Коли я опинився у маленькому салоні, мені здалося, що я знову переживаю свій перший візит сюди. Це свідчило про те, що, можливо, я вже не побачу більше Марти.
   Увійшла мадам Ґранж'є. Мені стало шкода, що вона така низенька, у той час як вона з усіх сил намагалася виглядати високою. Вибачилася за клопіт, пов'язаний з викликом. Сказала, що хотіла дізнатися від мене про щось надто делікатне, щоб про це писати, але незабаром отримала ці 
   відомості. Ця безглузда таємниця пригнітила мене більше, аніж якась катастрофа.
  Неподалік Марни я зустрів малого Ґранж'є, іцо сперся на паркан. Він заробив сніжкою просто в обличчя. Схлипував. Я обійняв його і почав розпитувати про сестру. Марта хотіла мене бачити, сказав він. Мати ні за що на це не погоджувалась, але батько урвав її: "Марта дуже хвора і я наполягаю, щоб її прохання було виконане".
  Я вмить збагнув міщанську, дивну поведінку пані Ґранж'є. Покликала мене з поваги до чоловіка і щоб виконати волю вмираючої доньки. Однак, коли тривога минула і стан Марти покращав, давніша заборона знову набрала чинності. Я повинен був би втішитись. Шкодував, що погіршення не тривало так довго, щоб я міг побачити хвору.
  Двома днями пізніше я отримав листа від Марти. Вона не згадувала про мій візит. Очевидно, його приховали від неї. Вона писала про наше майбутнє розважливо, лагідно, мрійливо, тоном, який зворушував мене. Можливо, це правда, що кохання найгостріша форма егоїзму, оскільки шукаючи причин цього зворушення, я збагнув, що ревную до нашої дитини, про яку Марта писала мені тепер більше, аніж про мене самого.
  Ми сподівалися на неї у березні. Однієї січневої п'ятниці брати з'явилися вдома захекані і виголосили, що малий Ґранж'є має племінника. Я не міг зрозуміти, чому вони проголосили це з таким тріумфом і чому так бігли. Адже вони не знали, якою несподіванкою буде для мене ця новина. Та дядьком, як на моїх братів, міг бути лише дорослий. Факт, що малий Ґранж'є став дядьком, межував з дивом, і вони прибігли поділитися з нами своїм здивуванням.
  Річ, яка постійно знаходиться перед нашими очима, найважче зрозуміти, коли вона раптом міняє положення. Я не відразу усвідомив, іцо племінник малого Ґранж'є - це Мартина дитина, моя дитина.
  На власній особі я тепер міг відчути наслідки, до яких призводить короткочасне напруження в публічному,місці. У мені раптово все затьмарилось. У цій. темряві почуття натикалися одне на одне: шукав себе, шукав навпомацки дат, фактів. Рахував на пальцях, так, як не раз робила Марта - тільки тоді це не збуджувало в мені підозри. Ця вправа звичайно ні до чого не призвела. Я вже не вмів рахувати. Ким була ця дитина, яку ми чекали у березні, і яка народилась у січні? Єдине пояснення, яке знаходилося для цієї аномалії, підсовували мені ревнощі. Я вже був переконаний. Це була дитина Жака Приїхав у відпустку дев'ять місяців тому. Отже від того часу Марта брехала Зрештою, збрехала відразу. Адже вона присягала мені, що упродовж тих нещасних двох тижнів не дозволяла Жакові наблизитися до себе, а деякий час після того зізналася, що він, однак, був з нею близький кілька разів.
  Я ніколи не думав всерйоз, що ця дитина може бути дитиною Жака Якщо навіть на початку вагітності Марти я боягузливо прагнув, щоби було саме так, то сьогодні усвідомив собі, що я, мов людина, котра стала перед незаперечним фактом - колисаний упродовж стількох місяців певністю батьківства, покохав цю дитину, яка не була моєю дитиною. Чому повинно було статися так, що батьківська любов відізвалася в мені лише в ту хвилину, коли я довідався, що батько не я!
  Я почував жахливу розгубленість, ніби той, хто не вміє плавати, а його серед темряви кинули в воду. Нічого вже не розумів. Менш за все розумів зухвалість Марти, яка дала цій законній дитині моє ім'я. Подеколи мені здавалося, іцо це виклик, кинутий долі, яка не хотіла, іцоб ця дитина була моєю; подеколи вбачав у цьому просто безтактність, брак смаку, який часто вражав мене у Марти, а випливав він просто з надміру любові.
  Я заходився писати осудливого листа. Вважав, що так наказує моя гідність. Але слова не приходили, оскільки духом я був деінде, у шляхетніших сферах.	-
  Порвав листа. Написав іншого, у якому лад серцю право голосу. Просив Марту, щоб вибачила мені. Що вибачила? Те, що її син є сином Жака Благав, щоб попри це не переставала мене кохати.
^ Дуже молода людина є звірятком, відпорним до страждання. Я вже починав пристосовуватись до нових обставин. Ледве не погоджувався й на цю чужу дитину. Одначе щойно я закінчив писати, як отримав від Марти листа, сповненого радощів, - синочок був наш, народився двома місяцями раніше Потрібно було тримати його в особливих умовах. "Я була при смерті", - писала Марта Це порадувало мене, мов який жарт.
  Адже в мені було місце лише для радощів. Мені хотілося повідомити про це народження увесь світ, сказати моїм братам, що вони також дядьки. Я радісно кпив із себе: як міг я сумніватись в Марті? Зворушений і щасливий, кохав її більше, ніж будь-коли, і мого сина також. Вже сам не знаючи, чого хочу, благословляв початкову помилку. Зрештою був радий, що на декілька хвилин спізнав стравляння Принаймні так мені здавалося. Однак, ніщо не відстоїть від самої речі
далі, аніж те, що їй найближче. Людині, котра ледве не вмерла, здається, іі)о вона знає смерть. А того дня, коли вона врешті стикається з нею віч-на-віч, не впізнає її. "Це не вона", - каже той, хто помирає.
  У своєму листі Марта ще писала мені: "Він схожий на тебе". Я бачив новонароджених, моїх братів і сестер, і знав, п)о лише закохана жінка може роздивитися в них жадану схожість. "У нього мої очі", - додавала вона. І тут також лише прагнення побачити нас, з'єднаних в одній істоті могло призвести до того, що вона знайшла схожість очей.
  Родина Ґранж'є вже не мала жодних сумнівів. Злостилися на Марту, але діяли з нею у спілці з остраху, щоб скандал не "вкрив ганьбою" родину. Лікар, інша підвалина ладу, приховав, що пологи були' передчасними, і змушений був вигадати якусь казочку, щоб пояснити чоловікові необхідність особливих умов, в яких після народження мала бути дитина
  Упродовж наступних днів Мартине мовчання здавалося мені природним. Найвірогідніше Жак був біля неї. Жодна з його відпусток не справила мені стільки прикрощів, як ця, надана бідоласі з нагоди народження сина В останньому сплескові дитинних ревнощів я усміхався навіть при думці, що відпусткою він завдячує мені.
   НАШ будинок дихав спокоєм.
  Справжні почуття формуються в глибинах, недо-сяжних для думки. То ж часом трапляється, що спонукають нас до дій, які пояснюємо собі здогадами.
  Мені здавалося, що я став м'якшим, тому що був щасливим, і втішався з того, що Марта перебуває у домі, який став для мене фетишем, бо мене пов'язували з ним щасливі спогади.
  Людина з невпорядкованим життям, яка не передбачає, що невдовзі помре, раптово стає статечнішою. Починає жити інакше. Приводить до ладу папери. Раніше встає і раніше лягає спати. Зрікається своїх недоліків. Оточення в захопленні. Тому й несподівана смерть здається тим несправедливішою. Жив би собі щасливо.
  Так само й спокій, котрий запанував у моєму житті, був лише саваном рокованого на страту. Я думав, що став кращим сином тому, що й сам маю сина. Тим часом я виявляв до батьків більше чуйності тому, що щось у мені вже знало, що я вже незабаром потребуватиму їхньої чуйності.
  Якогось дня брати повернулися опівдні зі школи, волаючи, що Марта померла
  Смерть від блискавки така швидка, що людина не страждає. Але для очевидців це сумне видовисько. Я не чув нічого, але обличчя мого батька змінилося до невпізнанності. Він
ІЕІІ РАЙ мои РАДНІ:
виштовхав братів. "Ідіть звідси, - пробелькотів пін. - Що пи вернете, ц;0 пи верзете". Мені здавалося, що я твердну, холону, перетворююся на камінь. Потім, як в одну мить проходить перед очима людина, що вмирає, все її життя, так моє кохання стало переді мною зі всім, що було у ньому потворного. Оскільки батько плакав, я втратив свідомість.
  ати одразу взяла мене в свої руки. Без сліз, заопікувалася мною холодно, клопітливо, так, немовби мова йшла про
скарлатину.
  Я знепритомнів: це виправдувало в очах моїх братів мовчанку, яка перші дні панувала вдома Пізніше, однак, вони перестали розуміти. їм ніколи не забороняли галасливі ігри. Іегіер вони і самі поводилися тихіше. Опівдні, коли я чув їхні кроки у коридорі, втрачав притомність, немовби щоразу вони мали приносити мені звістку про смерть Марти.
  Марта! Ревнуючи до неї і в могилі, прагнув, щоб нічого не уло Після смерті. Важко згодитися з тим, що особа, котру ми кохали, перебуває десь у численному товаристві і розважається без нас Моє серце було у тому віці, коли ще НЄ АГаєтьс* ПР° майбутнє. Так, саме неіснування прагнув я Для Марти, а не нового світу, у якому зустрів би її колись.
   ЛИШЕ одного разу я бачив Жака: це було кількома місяцями пізніше. Знаючи, що мій батько має кілька акварелей Марти, він хотів на них поглянути. Прагнемо всього, що пов'язує нас з коханою особою. Мені закортіло побачити людину, якій Марта віддала свою руку.
  Стримуючи віддих, я підійшов навшпиньках до прочинених злегка дверей. Почув слова:
  - Моя дружина померла, вимовляючи його ім'я. Бідна дитина Це єдиний сенс мого життя.
  Побачивши цього удівця, який так гідно долав власний розпач, я зрозумів, що все з часом повертається до ладу. Чи ж не дізнався я щойно, що Марта померла, вимовляючи моє ім я і що життя мого сина складеться нормально?
Раймон Радіґе