Тут  ніколи  не  відчувалося  спеки. Вранці Сондра натискала на кнопку і вмикала
сконструйовані чоловіком автоматичні поливаль­ники. Точно відміряними для пев­ної погоди дозами вони освіжали густе сплетіння винограду, до мі­ри напоювали землю під ним. Ледь піднявшись над обрієм, сон­це ненадовго зазирало у затишний зелений куточок, трохи підсушува­ло його і незабаром прощалося з ним до наступного ранку. І як при­ємно було у неймовірну літню спе­ку опуститися в легкий фотель, всім єством відчути рятівну зба­дьорюючу прохолоду!
От і зараз Івен Тейлор з насо­лодою скинув мокру від поту май­ку і не сів — знесилено впав у па­русину фотелю. Зітхнув на повні груди, розслабив своє велике, мус­кулясте, ще дуже тіло. Дістав си­гарету, довго розминав її у паль­цях, розглядаючи свіжі опіки на них від паяльника. Крізь відчине­не вікно долинув голос дружини. Сондра питала, чим почастувати його —фруктовим  коктейлем  чи  якимось  соком  з  льоду?  Івен  посміхнувся  і весело
відповів:
— Сьогодні можна подавати все — соки, коктейль, навіть віскі! А найбільше пасува­ла б до нашого сьогоднішнього столу пляш­ка шампанського!
Сондра з’явилася у вікні кухні, здивова­но  скинула  вгору  тонкі  брови:  в  таку  спеку  її чоловік не заперечує проти
віскі?! З не­прихованою цікавістю запитала:
— Невже все, любий? Фінішував? І пе­реможно?
— Так, фінішував, — задоволено відповів чоловік. — А чи переможно?.. Я дав би точ­ну  відповідь,  коли  б Дік був дома. А його завжди в потрібну мить чорти носять
ка­зна-де…
— Прийде Дік, скоро прийде, — мовила Сондра. — Я радію хоча б тому, що знову бачитиму тебе в суботу і неділю. Вже це вар­те шампанського. Тим більше, що тебе че­кає маленький сюрприз.
Вона зникла і через кілька хвилин ви­йшла на подвір’я з великою тацею в руках, прямуючи до столу в центрі їхньої домаш­ньої бази. На таці одразу впадала в око при­порошена пилом висока пляшка шампан­ського. Івен подумав, що Сондра відчула йо­го  сьогоднішній  настрій, приготувала все, як до свята. Він взяв у руки пляшку,
витер її серветкою, прочитав етикетку і здивовано глянув на дружину.
Сондра  весело  розсміялася. На етикетці її рукою було виведено дві дати. Перша,
п’ятирічної  давності,  зафіксувала  той  день,  коли чоловік розповів їй про свою
велику мрію і, не гаючи часу, тут же зробив ескізні крес­лення майбутнього винаходу. Друга дата бу­ла зовсім свіженькою. Намагаючись не змах­нути пилу, Сондра щойно вивела її.
— І ця пляшка чекала на мене п’ять ро­ків?!
— Як бачиш, Івен. Мені так хотілося, щоб цей день, хоч би коли він настав, пере­творився на справжнє свято, щоб ти знав — я весь час вірила у твій успіх!
— Це таки справді сюрприз! Щире тобі спасибі, Сондро!..
Він  пригорнув  дружину,  ніжно  і  вдячно  поцілував  її. У цю мить від хвіртки
долинув веселий посвист— додому повертався Дік.
Їхній перший і єдиний п’ятнадцятиріч­ний  син  немов  вирішив  постійно втішати своєю зовнішністю батьків. Від Сондри
Дік успадкував гарні очі й брови, своєрідний овал обличчя; від Івена— високий зріст, широкі плечі, могутню статуру.
Дік підійшов до столу, весело мовив:
—О,   у  нас,  здається,  свято!  Навіть  не  знаючи,  з  якої  нагоди,  офіційно
повідомляю, що охоче приєдную до нього свій, як завжди, вовчий апетит!..
— Може, синку, ти не помилився, — за­мріяно мовив батько. — Може, зараз буде справді велике свято. Ходімо до залу на кілька хвилин…
Залом  Івен  Тейлор  називав простору й високу кімнату, прибудовану кілька років
тому  до глухої стіни котеджу. Вона виходила вікнами у господарчий двір. Коли до
Тейлорів наїжджали гості, широкі вікна за­лу були старанно зашторені, — Івенові дуже не хотілося передчасно розкривати свою та­ємницю. Та коли б хтось зазирнув всереди­ну цього приміщення, побачив би обладна­ний всім необхідним, хоч і невеликий, важ­коатлетичний зал.
Тут  було  все необхідне для тренування не просто новачка-любителя, а спортсмена
вищого  світового  класу.  Міжнародна  штанга, міцна гімнастична драбина, повний
набір  гантелей  і  вагових гир, численні спеціальні прилади для розвитку різних
груп м’язів.  Підходь,  наснажуй силою біцепси й трицепси, груди і плечі, було б тільки
бажання!
Друга штанга стояла в центрі залу, на но­венькому  помості,  ще  без  жодного  сліду від падіння важких снарядів. Навколо
помосту, наче окреслюючи його робочі кордони, ви­блискували дві тоненькі металеві рейки, схо­жі на іграшкову колову залізницю. На рей­ках  стояв  якийсь  дивний  прилад.  Зовні  він  кумедно  скидався  на звичайний
холодиль­ник  з  світло-блакитним облицюванням та кількома отворами в ньому. Над усім цим
красувалася портативна… друкарська ма­шинка з рулоном паперу на спеціальному пристрої.
— Що це за штука, тату? Для чого во­на? — здивувався Дік.
— Це, синку, твій тренер, — пишаючись, відповів батько. — Я ж знаю, про що ти мрієш: стати визначним чемпіоном і рекорд­сменом,  уславитися  на весь світ. Тільки я не певний, що зумію сам довести тебе
до  таких  вершин:  дуже  важко  тренувати рідну дитину на найвищому рівні. А от
“Чемпіон”  неодмінно  доведе,  без  найменшого  сумніву.  Роздягайся й виходь на
поміст, зараз він ви­значить, на що ти здатний.
Дік  роздягався  з  веселою посмішкою. Хоч прилад винайшов його батько, якось не
вірилося, що оця комбінація холодильника з дру­карською машинкою здатна замінити живо­го  тренера,  а  особливо  тата  з його зірким оком, глибоким розумінням техніки
класич­них вправ. Щоправда, батько не став трене­ром,  зберіг  вірність  інженерному  фахові,  але  важку атлетику знає здорово і
залишив  в  її  історії  помітний  слід.  Ще  й сьогодні, вже майже десятиріччя,
молоді   атлети  марно  штурмують  його  національні  рекорди,  які  свого  часу
значилися і в таблиці світових досягнень. А в батька вже давно зійшли мо­золі з долонь від штанги, тепер настала чер­га наживати їх синові.
Дік  вийшов  на  поміст,  звично  поставив  ноги  під гриф легкої штанги. Батько
старан­но  припасував йому на голову схожий на шолом древнього воїна диполь, наклеїв на
різні групи м’язів кілька датчиків, з’єдна­них  тонкими  гнучкими  дротами  з  кібером, ніби одразу й навічно хотів надійно
прив’я­зати сина до його незвичайного, трохи див­ного тренера. Від холодних дотиків метале­вих  датчиків  Дік  мимоволі  здригнувся,  з  острахом  подумав:  а  раптом щось
зіпсуєть­ся  в  приладі,  і  тисячі гострих електричних голок проштрикнуть його тіло? Що,
коли ця мить— остання в його житті? Адже з елек­трикою не жартують! Цікаво, яка там на­пруга у цього “Чемпіона”? Менша чи на­впаки — вища за звичайну?
Великим напруженням волі Дік постарав­ся збутися цих думок. Батько мусив перед­бачити все для безпеки. Однак навіть це не­величке  хвилювання,  навіть  незначний страх негативно позначився на психічному
стані  Діка,  завадив  повністю  розкрити  себе. Він трохи незграбно, хоча й без
помітних зусиль, вирвав легку для себе штангу, припустив­шись  невеликого  перекосу  та інших дрібних помилок. Враз ожила блакитна панель
на ту­лубі кібера, засвітилися кольоровими очиця­ми індикатори, немов підкреслюючи, яку ве­лику  й  складну  роботу  виконує  “Чемпіон”,  аналізуючи дії атлета на помості.
Заскреко­тав  і  змовк друкарський пристрій. Батько акуратно відрізав ножицями змережаний
словами й цифрами аркуш паперу.
Дік  поглянув  на  аркуш і від подиву сів на поміст. Кібер і справді був тямущим
тре­нером! Він зафіксував усе — і непомітне збо­ку  хвилювання,  і  легкий  переляк, і деяку невпевненість при виконанні вправи!
Далі йшов перелік технічних помилок, які закін­чувалися точним визначенням: навантажен­ня становить шістдесят відсотків від можли­вого результату, необхідно розвивати всі без винятку групи м’язів.   Завершувалося   все  точними  рецептами:  які  вправи  і  скільки  разів
виконувати,  скільки  часу  потрібно на тренувальний урок, що треба робити, крім
занять на помості, тощо.
— Ну і ну! — тільки й видихнув Дік.
— Це тільки початок, — задоволено мо­вив батько. — 3 кожним новим тренуванням кібер знатиме про тебе дедалі більше й біль­ше, отже, його рекомендації ставатимуть де­далі   точнішими.   Попри   все   мій   “Чемпіон”  запрограмований  на  постійне
самовдоскона­лення.
— Як це, Івен? — поцікавилася дружи­на.  Вона,  мов  заворожена,  стежила  і за кібером, і за своїм сином; у цю мить
безмеж­но пишалася винаходом свого чоловіка, та й ним самим.
— Докладно довго пояснювати, скажу тільки, що чим більше “Чемпіон” працюва­тиме   з   Діком,   тим   більше   вдосконалюватиме   своє   тренерське  вміння,
нагромаджуватиме корисну інформацію про нашого сина. З ча­сом він відкине все зайве і залишить у своїй електронній пам’яті тільки найнеобхідніше, але вже до найменших дрібниць. Аж до то­го, як тримати Дікові великий палець пра­вої чи лівої ноги, щоб здолати рекордну ва­гу, — він усміхнувся з власного жарту. — З таким тренером можна стати справжнім королем помосту.
— І скільки нам доведеться працюва­ти? — поцікавився Дік, уява якого вже ма­лювала йому барвисті і звабні картини май­бутніх перемог та рекордів.
— Упевнений, що не більше п’яти ро­ків, — відповів батько. — А потім ми приму­симо всі газети й журнали світу співати нам хвалу — тобі, мені й моєму “Чемпіонові”!
— Гаразд! — весело вигукнула Сондра. — З цієї нагоди я сьогодні знову сховаю пляш­ку шампанського. А зараз — до столу, у нас сьогодні справді велике свято!..
Десять  років  тому  уславлений  чемпіон і рекордсмен світу в другій важкій вазі
Івен Тейлор востаннє вийшов на важкоатлетич­ний поміст, щоб назавжди розпрощатися з ним. Його запрошували багато різних клу­бів, спокушали великими грошима і найкра­щими умовами для роботи. Щоб він став тренером, розшукав талановитих спадкоєм­ців, вивів бодай одного з них на велику сві­тову арену, щоб вони могли якось протистоя­ти традиційно непереможним росіянам.
Івен  Тейлор  сказав,  як відрубав: з нього досить “залізної гри”, він ситий нею
по за­в’язку, з спортом покінчено назавжди. Він — інженер, більше того —науковець,  у  нього  добра  посада  в солідній фірмі електронного устаткування,
його хвилюють значно цікаві­ші за спортивне тренування проблеми.
Сьогодні ніхто з колег і спортивних жур­налістів не знав, що Івен Тейлор через п’ять років після свого останнього виступу потай­ки  вернувся до улюбленої “залізної гри”. На те були свої причини, та й вернувся
ко­лишній чемпіон до штанги не в повному ро­зумінні слова.
На  той  час  Дікові  виповнилося  десять;  Івен переконався, що син багато чого
успад­кував від нього. Хлопчина був вищий, шир­ший в плечах, помітно дужчий за ровесни­ків.  Дік  полюбляв гантелі й штанги, і коли ця любов збережеться й надалі, то з
нього  може  вирости  атлет  високого  класу. Якщо, звичайно, знайдеться тренер,
котрий зумів провести хлопця нелегким шляхом удоскона­лення, не припускаючись великих помилок у складному процесі тренування…
При  цій  думці  він  гірко  посміхнувся:  а  де ж його взяти, такого ідеального
тренера?  Хоча  наука  ежє  здорово  допомагає  спортові,  все  ж багато чого ще
робиться  інтуїтивно,  “на  око”.  Це  йому  пощастило.  А  скільки його друзів,
поспішаючи до рекордів, підри­вали здоров’я й кінчали вельми жалюгідно…
Він не бажав би такої перспективи для Діка. Йому хотілося б, щоб спортивним вдо­сконаленням сина керував хтось такий, ко­му невідомі слова “я гадаю”, “мені здаєть­ся”,  “давай  спробуємо”  тощо. Одне слово, щоб його Діка опікав наставник, який
зав­жди і точно знає, що треба робити кожного періоду тренування, щотижня і щодня.
Такий  безпомилковий  тренер  давно жив в уяві спортсмена й інженера-кібернетика
Івена  Тейлора.  Він  примусив  колишнього  чемпіона  глибше вивчати біологію та
біоме­ханіку, консультуватися з відомими вчени­ми, слухати спеціальні лекції. І яке щастя, що свого часу він зустрів Сондру!
Ще  в день весілля Івен пожартував, що Сондра виходить заміж не тільки за нього,
а  ще й за його гучну спортивну славу. Тоді вона нічого не відповіла, лише трохи
зашарілася.  Коли  ж він поділився з нею своїми думками про можливість створення
для Діка кібернетичного тренера, Сондра аж розквіт­ла від щастя — так хотілося їй, щоб син за­жив ще більшої спортивної слави, ніж мав чоловік! Сондра легко змирилася з станови­щем “солом’яної удови”. Вона майже не бачила чоловіка вечорами, і у вихідні він та­кож з ранку до вечора пропадав у домашньо­му спортивному залі, а Сондра тільки носи­ла туди обіди. Адже Івен трудився заради великої слави їхнього Діка!
І ось все позаду. Створений, можливо, пер­ший і єдиний у світі безпомилковий кібер­нетичний   тренер,   який  знає  все  без  винятку  про  раціональне  тренування
штангіста, вміє точно й без “викрутасів” накреслити про­граму вдосконалення атлета аж до найвищих світових результатів.


Все інше тепер цілком залежить від са­мого Діка — від його бажання тренуватися й уславитися…
Дік сприйняв свого електронного настав­ника як найбільший тре­нерський авторитет. Єдине, чого він не міг і що так кортіло йо­му,— це по­хва­литися хлопцям, який у ньо­го чудовий, оригінальний, єдиний у світі тре­­нер! Та Дік, попри величезну спокусу, мов­чав. Хлопчина добре ро­зу­мів, що його дебют на ще далеких змаганнях має приголомши­ти, як вибух атомної бомби в тиху міжна­родну погоду. Вони з батьком розкриють се­крет тренера — “Чемпіона” тільки тоді, коли до імені Тейлора-молодшого до­дадуть гучні титули чемпіона і рекордсмена світу. Недар­ма на ме­та­ле­вих грудях кібера батько зро­бив невелике кругле поглиблення. В нього бу­де вмонтовано першу золоту медаль, яку урочисто вручать Дікові в день йо­го дебюту на чемпіонаті світу.
Про кожну виконувану Діком вправу датчики приносили кіберові докладну інфор­мацію. Спалахували вогники індикаторів, “Чемпіон” ста­ран­но аналізував стан його ор­ганізму, готував безпомилкові рецепти за­нять, дозував навантаження. І жодного разу на його блакитній панелі не спа­лахнув чер­воний вогник —сигнал  небезпеки,  сигнал  перетренування.  Це було саме те, чого так добивався
Івен  Тейлор:  надійно захистити сина від тих помилок, через які проходили майже
всі молоді атлети і їхні тре­не­ри у по­шуках індивідуальних норм найбільшого на­вантаження.
На  початку  шостого  року  занять, коли Дікові виповнилося двадцять, коли він з
юна­ка  перетворився на мужчину, Івен Тейлор закодував усі попередні поетапні дані і
склав кіберові нову програму: створити спеціаль­ну,  трохи  форсовану  систему  підготовки  сина  до чемпіонату світу, визначити
можливості Діка на ньому.
Понад дві години “Чемпіон” посилено працював. Блискавично спалахували й зга­сали  вогники індикаторів; Дікові здавалося, що від великої напруги на тілі його
елек­тронного наставника от-от з’являться крап­лини металевого поту. Нарешті ввімкнувся друкарський пристрій.
Батько й син уважно проглянули майже метровий аркуш паперу і весело затанцюва­ли  просто на помості; “Чемпіон” назвав такі цифри, яких вони дуже прагнули, але
не на­важувалися думати про них аж до цієї щас­ливої миті!..
Та до першості світу Дік мав пройти Ін­ший важливий іспит — на чемпіонаті краї­ни.  Батько й гадки не мав розкриватися. Водночас старий атлет розумів, що дебют
його сина справить величезне, якщо не при­голомшуюче враження. Тому поклали: по­ліпшити  національні  рекорди  таким  чином,  щоб  набрати в сумі двоборства 450
кілогра­мів, але не більше.
Тейлор-старший старанно все зважив. 450 кілограмів у двоборстві — це вже ре­зультат  визначного  світового  класу,  з  яким  можна  сміливо  претендувати на
перемогу  в  будь-яких  змаганнях.  Тим  часом  фахівці знають, що Дікові всього
двадцять  років.  Для атлета другої важкої ваги він ще просто підліток, справжня
спортивна зрілість при­ходить до них років на п’ять  пізніше.  Та  й  за  віковими  нормами  Дік  ще  залишається серед юніорів!
Мимоволі замисляться, яким же він стане, коли досягне розквіту! Дік од­разу й надовго опиниться в центрі уваги фа­хівців і журналістів, а саме цього їм обом хотілося.
То були, мабуть, найщасливіші хвилини і насамперед —для  Сондри.  їй  буквально  паморочилося  в  голові  од  самої думки про те, що
спортивна слава знову повертається до її родини.
Дік легко, без найменшого напруження перевершив усі національні рекорди і на­брав   заплановані   батьком   450  кілограмів.  Наступного  дня  його  урочисто
проголосили  ще  й  переможцем  конкурсу  на  кращу  тіло-будову!  Вперше  титул
найбільш гармонійно розвиненого атлета присуджували штангі­стові другої важкої ваги, яких позаочі най­частіше називали “слонами” та “бегемота­ми” через їхню гігантську вагу та зовні да­леко не спортивні статури.
Інша мова — їхній Дік! Щоправда, хлоп­чик також важить чимало —120  кілограмів!  Але  ж  який  він  ставний!  Які в нього широкі плечі і вузька
талія, які гарні м’язи! Вже на­ступного  після  чемпіонату  дня  Сондра  не могла позбутися спокуси прогулятися
містом  і  помилуватися  величезними  знімками сина мало не в кожній вітрині. До
неї просто на вулиці підходили журналісти, просипи ска­зати кілька слів про сина, хоч трохи роз­крити  секрети  його  тренування.  Та  Сондра,  хоч  вона й жіночої статі, вміла
зберігати  таємниці  і  відповідала,  як  вони  умовилися:  “Заходьте  до нас на
склянку  кави…  після  чемпіонату  світу.  І,  слово  честі,  вам  буде  про  що
написати!”
Івен Тейлор задоволено потирав руки: попередня реклама вдалася на славу! Ім’я Тейлорів, майже забуте протягом десятиріч­чя  спортивною  пресою,  знову  завоювало  її  шпальти!  Та  розкривати таємницю
“Чемпіо­на”  ще  зарані,  ще не до часу. Розкриються вони тільки після чемпіонату світу.
До нього Дік сягне найвищої тренованості, зможе на­брати  у  двоборстві  475 кілограмів! Ото буде рекорд! На десять кілограмів вище
за попе­редня світове досягнення!
Після такого тріумфального сходження можна буде запросити журналістів, познайо­мити їх з домашнім спортзалом. 475 кілограмів — це здорово, це звучить! Ще більше вражає така сума за її складовими —215+260  кілограмів!  Ось  коли  всі  дізнаються  про  їхнього  кібера.  На його
металевих гру­дях  засяє золота медаль чемпіона світу! її подарує своєму справжньому тренерові
Дік  Тейлор!  Разом  вони  принесуть велику славу Івену Тейлору! Нечувану славу,
яка набага­то перевершить попередню, здобуту зусил­лями м’язів за довгі роки на помості.
А  втім,  що слава! Принада для юних, як його Дік; хай вона й залишається синові
та ще Сондрі,—жінка  сяє  в  ці дні не менше за Діка. Для Івена найприємніше і найпринадніше у
всій цій історії зовсім інше, практич­ніше, що визначається прозаїчним, але куди вагомішим словом — реклама! Ну, хто не за­хоче стати власником такого чудового, ро­зумного, безпомилкового тренера, як його кібернетичний “Чемпіон”!
Плани  були  воістину грандіозні. Івен уже бачив, як фірма приймає його винахід,
а не­вдовзі   у   продаж  надходитимуть  сотні  нових  кібернетичних  тренерів.  Вони
оселяться в ба­гатьох  важкоатлетичних  залах  світу,  на  них молитимуться тисячі кандидатів у
чемпіони. І кожному потрібен свій наставник.
О,  Івен Тейлор зумів узяти до уваги все. Схему “Чемпіона” продумано так, що він
може  тренувати з найбільшою користю лише одного атлета. Для кожної національної
збірної чи клубної команди треба мати з де­сять таких тренерів: дев’ять діючих і один, про всяк випадок, запасний. А, окрім клуб­них  і  збірних  команд,  знайдеться  ще чимало атлетів-одинаків, котрі захочуть
тренуватися на зразок його Діка—засекречено,   вдома.   А  тут  “Чемпіон”  справді  незамінний:  до  всіх  своїх
позитивних якостей він ще й безсло­весний, ніколи й нікому не розголосить та­ємниць!
Ну, якщо говорити простіше, — то все це означає одне, найвагоміше: будуть вельми пристойні гроші —за  винахід,  за  патент,  за  його  експлуатацію.  Вистачить  і їм з Сондрою, і
Дікові,  і  Діковим  дітям. Івен зможе залишити роботу в фірмі, в крайньому разі
згодиться бути консультантом. А весь віль­ний час, весь свій талант присвятить улюб­леній справі — створенню нових кібернетич­них  тренерів.  О,  тут перед ним необмежене поле діяльності. Є легка атлетика з
безліччю  її  видів,  є  плавання з різними способами, є… Та у всіх видах спорту
кібернетичним трене­рам знайдеться робота! Головне — не схиби­ти на чемпіонаті світу, скорити всі рекорди, а далі, о, далі все буде гаразд…
Того дня біля великого спортивного па­лацу  коїлося  казна-що.  Зал  знаменитого  “Акваріума”  і в інші дні чемпіонату
світу ледь міг вмістити всіх бажаючих, а сього­дні двадцять тисяч його місць здавалися на­смішкою  над прихильниками “залізної гри”. Люди йшли і йшли до “Акваріума”. Адже
в  цей  день  на  помості  зустрінуться  найсильніші у світі! І їхні результати,
можливо, на­довго визначать еталон людських досягнень у розвитку фізичної сили.
З  вуст не сходило два імені: Дік Тейлор і Олекса Максименко. Обидва приїхали на
чемпіонат, маючи однаковий високий резуль­тат у двоборстві — по 450 кілограмів. Вже це обіцяло і винятково гостру боротьбу, і на­родження  нових  рекордів:  щоб  перемогти,  вони  повинні  будуть показати свою
справж­ню силу, викласти всі резерви, не заощаджу­ючи нічого!
Тейлор-старший  наперед  знав,  що  єдиним  справжнім суперником його сина стане
Максименко— атлет сильний, вольовий, досвід­чений,  на  три  роки старший за Діка, хоча також дебютант світового чемпіонату.
Івен подумки навіть посміхнувся: от і відновлю­ється його суперництво з Залізним Піте­ром — колись визначним радянським атле­том  Петром Головачем, нинішнім тренером Максименка. Скільки разів вони виходили
на  поміст! І за винятком одного змагання першим незмінно ставав Залізний Пітер.
Але сьогодні все буде навпаки, Тейлор-старший глибоко переконаний у цьому.
І справді, хвилюватися Івену начебто бу­ло  нічого. Звичайно, він жодного разу не бачив Максименка в роботі, як не бачив
і всіх інших, хто поведе зараз боротьбу за першість,— десять років не бував біля по­мосту, за цей час змінилося мало не три по­коління  атлетів. Та з газет Івен знав, що Максименко набрав свої 450 кілограмів
у складній боротьбі з не менш сильними су­перниками, як кажуть, на межі можливо­стей.
Дік  переможе  залюбки,  без  найменшої  конкуренції,  змагаючись, власне, сам з
собою.  У  сина  кращий  нервовий  “запас”,  він  значно  свіжіший за Максименка
психічно,  йому  легше буде вести боротьбу. Та й важить син майже на два десятки
кілограмів  менше!  Це вже означає, що до початку змагань Дік виграє у суперника
2,5 кілограма: якщо во­ни  обидва  покажуть однаковий результат, перемогу буде присуджено легшому. Хоче
того Максименко чи ні, а для золотої медалі він обов’язково мусить випередити Діка бо­дай  на  2,5 кілограма. Зробити це буде не так просто, син добре підготувався до
штур­му всіх трьох світових рекордів — і в обох вправах, і в сумі двоборства.
Усі ці оптимістичні думки Івен переби­рав у голові під дзвінкий супровід “залізної гри” — невгамовний брязкіт металу. Вже ви­йшли  на  поміст  ті,  кому не судилося навіть наблизитися до призових місць. За
лаштун­ками брязкіт був ще лункішим і безперерв­ним — на трьох тренувальних помостах го­тувалися найсильніші.
Власне, поєдинок Діка з Олексою вже по­чався,  щоправда,  психологічно.  Коли  суддя попросив тренерів назвати вагу для
перших  підходів,  Головач  вдав,  що  не  дочув,  а  може,  й справді не дочув?
Тейлор-старший посміх­нувся: він розцінив мовчанку Залізного Пі­тера як своєрідний тактичний хід — той хо­тів спочатку почути їхню заявку. Івен вирі­шив: 200 кілограмів! На його подив, Голо­вач назвав на п’ять кілограмів більше.
Дік готувався до виходу на поміст за чіт­ким планом, який розробив “Чемпіон”. Бать­ко вивчив план напам’ять,  не  зазирати  ж до блокнота! Після кожної тренувальної вправи він поглядав
на секундомір, щоб син точно дотримувався пауз відпочинку. А зараз мож­на сховати до кишені й секундомір: Дік має відпочивати хвилин п’ять.
Івен зітхнув, опустився в крісло, загли­бився у свої думки. Як раптом почув сповне­ний заздрості голос сина:
— А сильний чортяка!
Івен  здивовано  скинув  очі  на  сина;  той  дивився на третій поміст, на якому
працював  Максименко.  Батько  й  собі  перевів  погляд  туди  ж.  Олекса  якраз
виконував  присідання  з штангою. Може, від слів сина, а може, справді так було,
що  штанга  на  широких  грудях  русявого  велетня  ніби  зменшилася в розмірах,
втратила більшу частину своєї ваги.
Івену стало боязко: а що, як Максимен­ко  винятково  сильний  і  готовий  до  змагань  куди  краще за Діка? Проте Івен
постарався відігнати підступні думки, він весело гукнув до сина:
— Ти що —заздриш  йому?  Чи,  може,  злякався?  Тоді  краще  не  виходь.  Звісна річ, він
сильний. Але ж ти ще сильніший, що ми зараз і доведемо…
Івен  Тейлор,  як  і  належить,  настроював  сина  на  перемогу.  Хоча  зовнішня
могутність  Максименка  породила  і в нього підступні думки: які ж його справжні
можливості?  Чому  він  на  своєму чемпіонаті не зробив жодної спроби штурмувати
світові  рекорди,  хоч,  видно,  готовий  до цього? Чи й вони з Залізним Пітером
поклали собі повністю роз­критися  тут,  на  чемпіонаті світу? Звісно, таке відлуння завжди гучніше, вмить
облітає всю планету!
У  цю  мить  Івену  вручили телеграму. Сондра, люба Сондра надіслала теплі слова
привіту  йому  і  Дікові, зичила їм визначної перемоги, рекордів, тріумфу. Вона,
мабуть,  зараз  спокійно спить, бо там, за океаном, у них глибока ніч. А може, й
не спить, чекає репортажу про початок двобою титанів по­мосту. Все ж їй легше, а що випаде зараз на його долю?
І тут Діка викликали на поміст.
Вони увійшли до залу змагань, син звич­ним рухом скинув халат, і трибуни вибух­нули такими оплесками, немов Дік вдало ви­конав  першу  спробу.  Івену  полегшало:  вже  зовнішній  вигляд сина сподобався
глядачам, у нього з’явилося  чимало  прихильників  на  трибунах.  Він справді красень, його могутній
син! Подарувавши глядачам теплу посміш­ку,  Дік  легко,  мов  на тренуванні, вирвав 200-кілограмову штангу. Це породило
впев­неність у батька: Дік зможе закінчити ри­вок з світовим рекордом і покладе початок своєму тріумфу — легкий початок завжди половина справи!
Олекса Максименко так само невимуше­но  здолав  замовлені  Залізним  Пітером 205 кілограмів. Однак Тейлори не бачили
його  спроби,  вони  готувалися до другого підходу. Івен за класичною розкладкою
замовив 210 кілограмів. І знову Дік напрочуд гарно під­няв снаряд.
Тим часом Головач попросив встановити для свого вихованця 215 кілограмів — на кілограм більше світового рекорду! Це поко­робило  Тейлора-старшого:  йому  хотілося,  щоб Дік став рекордсменом у ривку, а
вихо­дить,  що  першим  зробить  таку  спробу  його  суперник.  Проте  Івен  тут-таки
заспокоївся.  Якщо  Максименко підніме рекордну штангу, він замовить для Діка на
останній  підхід на 500 грамів більше. Син упорається з таким незвичним додатком
і стане рекордсменом світу!
Максименко так легко виніс над голо­вою рекордні 215 кілограмів, що глядачі по­схоплювались  з місць. Вони вітали нового рекордсмена світу, не шкодуючи долонь.
Тим часом з ним коїлося щось незрозумі­ле. Ледь Олекса почав вставати, як усі по­бачили,  що  ліва нога не скоряється йому, повільно, але нестримно ковзає вліво.
Пер­шими оговталися штангісти з радянської збірної, хором, мов за помахом диригент­ської палички, владно закричали —тримай,  тримай!  До  них  приєдналися  інші атлети, кожен своєю мовою наказував
рекордсмено­ві тримати штангу і триматися самому!..
Не допомогло. Ліва нога ще більше по­сунулася,  Олекса  змушений  був кинути штангу за голову. Винувато всміхнувся, а
наступної  миті  примусив  усіх  розсміятися. Олекса підняв ліву ногу, і глядачі
побачи­ли,  що  не  витримала  боротьби за рекорд… підошва його штангетки, як називають
важ­коатлети  свої  черевики:  вона  відірвалася  і  тепер  звисала, немов глузуючи,
показува­ла язика.
Глядачі бурхливо висловлювали досаду й розчарування. І лише двоє в цю мить збе­рігали спокій — суддя і Тейлор-старший. Судді доводилося на віку всякого, він тіль­ки  зітхнув через невдачу явного фаворита і тут же запитав Івена, чи залишає він
заявку для сина на 215,5? Тейлор-старший, при зов­нішній незворушності, страшенно радів, що Максименко спіймав облизня. Тепер шан­си Діка на світовий рекорд і на золоту ме­даль значно зростали. Він кивнув судді —так,  його  син  вийде  до  штанги  замовленої ваги. Але вже наступної миті Івен
розгу­бився…
Суддя, тактовно переждавши, доки вга­муються  пристрасті,  повернувся  до  Головача.  Залізний  Пітер, не роздумуючи,
сказав:
— Двісті двадцять п’ять…
Тейлор-старший отетерів. Якщо Макси­менко візьме цю вагу, то розрив одразу сяг­не  такого  рівня,  який Дікові не пощастить ліквідувати. Що ж робити? Зараз він
ще мо­же  перезаявити  вагу для Діка на більшу. Але ж на яку? 217,5? 220? Ці кілограми
не зарадять справі, а більше син навряд чи під­німе…
Поки батько роздумував, сина виклика­ли  на  поміст.  Так і не наважившись на перезаявку, Івен почав готувати Діка до
ре­кордної  спроби.  В його душі жевріла надія, що Максименко не подужає замовленої
ва­ги,— не ті тепер часи, щоб поліпшувати сві­тові  рекорди  на десять кілограмів одразу. Але ж Головач замовив цю вагу, отже,
має надію на успіх!
Дік  легко  і  впевнено взяв штангу рекордної ваги. Глядачі привітали його якось
стри­мано: вони все ще перебували під вражен­ням  наглої  невдачі  радянського  спортсмена  і  чекали,  чим же він відповість
Тейлору-мо-лодшому. Що Максименко піде на більшу вагу— в цьому ніхто не сумнівався, уболі­вальники тонко розумілися на “залізній грі”. І коли на табло з’явилося прізвище Максименка, а поряд — цифра 225, “Акваріум” вибухнув оплесками.
Олекса  повністю  віддячив  глядачам  за  цей  своєрідний аванс. Він так легко й
техніч­но  бездоганно  виніс  важенний  снаряд  над  головою,  що  легше це було просто
неможли­во зробити. Як вітали його глядачі! Дік не втримався — вискочив на поміст і підніс до­гори  правицю  найсильнішого,  котрий  щойно  позбавив  його світового рекорду у
ривку! На місці Діка, поруч з Максименком, зараз хо­тів бути кожний! У своїй юнацькій безпосе­редності Дік навіть забув, що Олекса —його  головний  суперник.  Перед  ним  був  атлет,  який  здійснив  фантастичний
спортивний по­двиг. І Дік щиро схилявся перед ним…
Тільки  Тейлор-старший  нічого  не  бачив.  Щойно Максименко зметнув над головою
штангу і намертво зафіксував її, Івен про­жогом кинувся на свіже повітря. Досвідче­ний атлет, він зрозумів, що попередня не­вдача не повториться —не  можуть штангетки рватися двічі підряд! Що Олекса встане з колосальною вагою,
він  також не мав і найменшого сумніву. А це означало крах усіх його надій, усіх
найсвітліших споді­вань — і спортивних, і життєвих.
Він  безсило  впав  на  лаву у дворику “Акваріума”, жадібно вдихав повітря, таке
свіже й п’янке осінньої днини. Йому докон­че  треба було освіжити голову і зважити, на що вони з Діком можуть сподіватися?
У  скронях  безсило,  мов  пташка  в  тенетах,  билася  одна-едина цифра: десять
кілограмів! Їх програє Дік Максименку.
Розумом Івен уже збагнув, що поєдинок програно, душею завзятого спортивного бій­ця не хотів змиритися з таким фіналом. Тре­ба  боротися  до  кінця,  до  останнього  шансу! Навіть, знехтувавши настановами
“Чемпіо­на”,  піти  на авантюру. На помості всяке трапляється, смішне також. Можливо, що
не­вдача Максименка — сьогодні не єдина. Бу­ває, що зриви переслідують одного учасника, оминаючи всіх інших.
Так  нічого  й  не  придумавши,  Івен знову поспішив до розминочного залу. Суддя
вже,  мабуть,  збирає  заявки на перші підходи в поштовху; Дік, чого доброго, ще
накоїть без нього дурниць.
Івен зайшов за лаштунки в ту мить, коли суддя брав заявку у Головача. Пітер про­сто, навіть трохи недбало кинув — 250. Івен мало не поточився. Це означало, що з пер­шої ж спроби Максименко може встановити світовий рекорд у двоборстві — 475 кілогра­мів! Це та сума, якою вони сподівалися при­голомшити світ! А суперник підходить до неї, немов граючись!
Тут суддя поглянув на нього. Івен якось автоматично назвав ту саму цифру —250.  Повернувся  і  зустрів  здивований  погляд  сина. Ясна річ, Дік не розуміє
його:  він  мав починати поштовх з 240 кілограмів, а таку вагу заявити на другий
підхід.  Так  розписав  його  виступ  “Чемпіон”.  І  от  батько зрадив настанові
кібера. Він лише тяжко зітхнув:
— Нічого, синку, так треба. Ще не все втрачено…
Оскільки Дік і Максименко починали по­штовх з однакової ваги, суддя провів жереб­кування.  Починати  випало Максименку. Це не мало ніякого принципового значення,
але засмутило Тейлора-старшого. Зараз цей ве­летень  візьме  вагу  і  стане рекордсменом світу у двоборстві. Виступ його сина
перетво­риться тоді на пусту формальність — кому цікаво дивитися на спроби атлета, який все одно вже не стане першим?
Максименко  без будь-якої напруги вижав 250-кілограмову штангу. Штовхнув її, мов
палицю, кажуть атлети. Цим вони підкреслю­ють основне — виняткову легкість виконан­ня вправи. Глядачі вибухнули щирими оплес­ками і почали скандувати: “П’ятсот, п’ят­сот, п’ятсот!”  Так,  їм  дуже  хотілося,  щоб  цей  русявий  еєлєтєнь  підняв  у  сумі
двоборства  фантастичні  500  кілограмів!  Зможе  чи ні? Дискусія на цю тему так
захопила глядачів, що підхід Діка до тих же 250 кілограмів ми­нув зовсім непомітно, ніби він і не виходив на поміст.
Тільки ці двоє й суперничали за золоту медаль, всі інші атлети вже закінчили ви­ступи.  І  знову  треба  було  називати вагу для другого підходу. Тейлор-старший
поглянув на Головача, і той прочитав у його очах німе прохання— не муч мене, називай одразу остаточний результат, все одно я вже про­грав.  Залізний  Пітер назвав: 275 кілограмів! Івен лише облизав умить пересохлі
губи: оце так замах! На ті 500 кілограмів, яких вима­гають глядачі… А суддя вже дивився на нього. І він ледь чутно сказав: 265.
Батько  був  упевнений,  що син знову не зрозуміє його. В розрахунках “Чемпіона”
такого  результату не значилося взагалі, кібер вважав найвищою можливістю Діка у
поштовху— 260 кілограмів. Але Івенові так хотілося, щоб син бодай кілька хвилин по­був рекордсменом світу у двоборстві! Підні­ме Дік 265, і його сума сягне 480 кілогра­мів! А це вже результат! Хай він протри­мається хоч до виходу Максименка, все одно стане ясно, що Дік Тейлор — справжній хло­пець, що від нього можна чекати ще визнач­ніших  досягнень.  А  може,  480  кілограмів  стануть переможною сумою? Все-таки
підня­ти в поштовху 275 буде нелегко й такому богатиреві, як Максименко.
В одному старий атлет не помилився: спроба поновити щойно встановлений світо­вий  рекорд  у  двоборстві  знову  викликала  інтерес  глядачів  до  Діка.  Вони
напружено  стежили за його підходом і щиро співчували, коли Дік не зміг встати з
колосальною ва­гою на грудях.
Дік зійшов з помосту, всім своїм вигля­дом  немов  промовляючи: бачиш, батьку, не готовий я до такого. А батькові все ж
щось  віщувало:  син візьме вагу у другій спробі! Він поклав Діка на лаву, почав
старанно масувати йому йоги. Зненацька біля них опи­нився Максименко, порадив:
— Спробуй встати в темпі. Ти ж силь­ний хлопець!..
Завершальна спроба вдалася Дікові як­найкраще. Він здолав опір снаряда і впевне­но виштовхнув його вгору. Єсть! Дік Тейлор — рекордсмен світу з сумою двоборства у 480 кілограмів!
Він підняв на п’ять кілограмів більше, ніж віщував “Чемпіон”.
Щасливий і стомлений, Дік повернувся за лаштунки. Вдячно кивнув головою Олек­сі, але підходити до нього не став — Макси­менко  готувався до свого другого виходу на поміст. Та й не було сил рухатися, і
він без­сило впав у фотель, розслабивши стомлені надлюдським зусиллям м’язи. Заплющив очі і почув, як злива оплесків сповнила зал.
Дік знав її причину: на табло з’явилося прізвище Максименка і поруч з ним цифра його рекордної спроби — 275 кілограмів! Максименко легенько зітхнув, поправив ши­рокий пасок і впевнено рушив на поміст…
У  залі  запанувала  така  тиша,  яку  навіть  важко  уявити для такої кількості
глядачів.  Цей  симпатичний  русявий богатир зараз штурмуватиме два феноменальні
світові ре­корди. Якщо ця спроба буде вдала, то в за­пасі  у  нього  залишиться  ще  один підхід. І, можливо, всі стануть свідками не
тільки скорення, а й перевершення рубежу в 500 кілограмів!
Максименко рвучко взяв штангу на гру­ди,  глибоко  підсів  під  неї.  Присутні  майже  фізично відчули, як тиснуть на
атлета ре­кордні  кілограми,  як намагаються розчавити його, вдавити в поміст. Яку ж треба
мати силу, які крицеві м’язи, щоб протистояти громаддю! Олекса встав, прийняв зручне по­ложення  для  безпосереднього  поштовху  о  з  грудей. І вибухнув штангою вгору,
виніс її на прямі руки! Разом з ним вибухнув радіс­ним вигуком велетенський зал, ніби всі при­сутні  були  причетні  до  цієї визначної події, до цього невиданого спортивного
подвигу!
Русявий богатир упевнено тримав над го­ловою  штангу  фантастичної  ваги.  Глядачі раділи до несамовитості. Дік разом з
усіма щось кричав, не помічаючи скептичної по­смішки на батьковому обличчі: чого ти раді­єш, дурнику, це ж остаточний крах усіх на­ших  надій!  Та  Дік бачив головне: людина тримає над головою велетенську вагу у
275 кілограмів! 275!!!
Минула  секунда,  друга,  третя…  Максименко тримав штангу над головою, а арбітр
немов закляк за своїм столиком. Він захоп­лено дивився на найсильнішу людину пла­нети, забувши про свої безпосередні обов’яз­ки.  Аж  доки йому не підказали: командуй опустити! Скільки ж можна тримати таку
вагу!
Арбітр  квапливо  подав  команду,  змахнув,  як  водиться,  рукою. Та знесилений
тривалою  фіксацією  надмірної  ваги,  Олекса  вже  не  міг  опустити  штангу за
правилами,  штанга  вислизнула  з  рук, з гуркотом упала на поміст. А Максименко
сполотнів, поточився, і, хитаючись, мов п’яний,  пішов  до  столика  лікаря. Тієї ж миті якось особливо яскраво спалахнули
три ліхтарики суддів: вони спо­віщали всім, всім, всім, що спроба радян­ського богатиря зарахована, народилося од­разу два світових рекорди!
І тут стався другий вибух.
Ще не вщухли оплески, як секретар Між­народної  федерації  оголосив:  результат Максименка анулюється, оскільки він не
опустив,  а  кинув  штангу  на поміст, порушивши одне о головних правил. У Івена
радісно тьохнуло серце— ось воно, щастя! Старий Стівенс по­дає руку допомоги — позбавляє Максименка переможної спроби! Бути Дікові чемпіоном світу!..
Тейлор-старший навіть не помітив, як змі­нився  з  лиця  арбітр,  як  розпачливо  схопився за голову й кинувся до столика
секретаря  федерації:  це  ж він, арбітр, винен у всьому, через нього атлет мало
не десяток секунд замість двох тримав важенну штангу над го­ловою!  Та  секретар  федерації  лише  гримнув  на арбітра й наказав йому йти на
місце.
Що тут зчинилося в залі! Чудовий “Ак­варіум” міг би злетіти в повітря від обурен­ня  й гніву глядачів. Вже летіли до столу секретаря федерації важкі запальнички,
портсигари, в’язки ключів, вже найзаповзятіші уболівальники почали з тріском розла­мувати  стільці.  Вони  не  могли  змиритися  з  таким  нахабством:  через чиюсь
помилку, більше того— через чиюсь примху їх хотіли позбавити такого величезного свята — бути свідками народження двох феноменальних рекордів!
У цю мить на поміст знову вийшов усміх­нений Олекса Максименко. Він владно під­ніс  догори  свої могутні руки, посмішка його була така чарівна, що в залі знову
запала  глибока  тиша.  Олекса  кивнув  головою  до все ще блідого арбітра, ніби
дружньо запросив його виконувати свої обов’язки, і почав спо­кійно, зосереджено, немов нічого й не стало­ся, натирати долоні магнезією.
Таке  випадало на долю небагатьох: двічі за один день побачити, як фіксується на
ру­ках атлета фантастична вага! Олекса доче­кався  команди  арбітра,  ще  секунди  зо  дві  потримав  штангу над головою для
перекон­ливості  і  обережно, мов скляну, опустив її на поміст. Глядачі вмить забули про
свої  агресивні  заміри.  Вони  бачили  тільки  Максименка, вони вітали чемпіона
світу, вони були вдячні йому за нечуваний дарунок— другу бездоганну спробу в двобої з рекордною штангою!..
Несподівано холодний вечір після пого­жого  дня  огорнув  місто.  Івен  Тейлор  навіть  здригнувся,  коли  над  мостом
спалахнули яскраві ліхтарі. Нахилився до билець, погля­нув униз, почув, як хлюпочуть холодні хви­лі. І нараз відчув, як сильно він змерз, як його б’є холодна пропасниця. Крижаний ві­тер  проймав  до кісток, і не було, здавалося, сили, здатної зігріти його самого
і його захололу душу.
Вже котру годину він блукав незнайоми­ми  вулицями,  поринувши  у  свої  невеселі  думки.  Щойно  розвіялися на порох,
розлеті­лися в гуркоті сталі його золоті мрії, він за­знав  такого  удару,  якого не міг сподіватися перед поїздкою на чемпіонат світу
навіть  у  найчорніших  думках.  Мабуть,  уже  й Сондра знає про нищівну поразку
Діка,  напевно,  ніяк  не може збагнути, що ж сталося: адже “Чемпіон” пророкував
її синові таку велику славу, а чоловікові не менше визнання. І хо­ча Дік перевершив заплановане кібером, зна­йшовся ще сильніший богатир.
І все ж Сондрі трохи легше, вона не ба­чила  всього  на  власні  очі.  І  якби хоч хтось міг йому пояснити, що зумовило
такий успіх Максименка? Які новинки придумали росія­ни? Як підвели свого хлопця до цих звер­шень? Івен чотири роки стежив за його зро­станням, міг битися об заклад, що його ме­жа — 460, від сили 470 кілограмів. І раптом такий небезпечний ривок — до 500 кілогра­мів! Навіть попри дві наглі невдачі — з чере­виком у ривку, з опусканням штанги у по­штовху,  коли  Стівенс так хотів допомогти Тейлорам. Стівенс щиро признався: був
упевнений, що вдруге Максименко не підні­ме 275. І тоді б Дік став чемпіоном. Але той підняв, і як підняв!..
Знову налетів порив крижаного вітру, знову пройняв його своїм холодним поди­хом. До чого ж бісова погода, куди б це схо­ватися від неї?
Він  роззирнувся.  З  подивом  відзначив,  що опинився за якусь сотню метрів від
готелю,  де  мешкали  учасники  чемпіонату.  А  там зараз банкет… Чи не податися
туди? Він змерз, мов той бездомний пес, а там тепло й затишно.
Івен щільніше загорнувся в плащ і подав­ся до готелю — до тепла, до затишку, до лю­дей…
Івен прискіпливо оглянув себе в дзерка­лі,  старанно  поправив  зачіску  й  увійшов  до  залу  ресторану.  Столи стояли
величезною лі­терою  “П”, він одразу ревниво відзначив, що його сина на перекладині літери, де
сиділи  керівники оргкомітету й федерації, немає. Подумав: звісно, почесні місця
для чемпіо­нів.  Однак  не  було  там  і  Максименка,  його могутню постать важко було б не
помітити.  Івен  пошукав  очима.  Максименко,  Дік,  ще  кілька  атлетів  сиділи
осторонь, у кутку залу.
Перед ними стояли майже порожні ка­рафки  з  соком  та непочаті пляшки вина. Хлопці про щось жваво гомоніли, раз по
раз вибухали веселим сміхом.
Тейлор-старший одразу помітив, що його син і Максименко сидять поруч, заглибив­шись  у  бесіду,  наче  не  вони кілька годин тому були завзятими суперниками. А
втім, яке там суперництво! Як сказали б футбо­лісти, їхній двобій швидше нагадував типову гру в одні ворота.
Цікаво,  про  що  вони там торочать? Треба підійти, послухати. Чи не виказав Дік
сімей­ної таємниці? “Чемпіон” ще мусить залиша­тися  в  секреті;  Івен  Тейлор  ще не здався! Він ще знайде шляхи вдосконалення
кібера, вони ще здійснять свою велику мрію, ви­йдуть переможцями над усіма!
Дік  і Олекса сиділи в центрі; широченна долоня Максименка лежала на плечі сина.
Олекса проникливо говорив:
— Ти ще можеш стати і станеш великим атлетом, Дік. Однак за однієї умови: не по­кладайся у всьому на свого кібера. Як ви його назвали —“Чемпіон” чи “Рекордсмен”?
— Звідки ти знаєш? — вихопилося в Діка.
— Секрет фірми, — засміявся радянський спортсмен.
— Це справді секрет фірми, — не второ­пав одразу Дік, а у батька все похололо всередині. — Про це ніхто не знає, ніхто не бачив ніякого кібера…
— Бо його взагалі не існує, — похапцем додав батько.
Почувши  голос Тейлора-старшого, Максименко підвівся, ввічливо запросив сісти. В
його очах танцювали веселі бісики:
—Припустимо,  що  не  існує.  Поставимо крапку на цій розмові. Гадаю, ми знайдемо
таку тему розмови, яка не торкається чиїхсь таємниць.
Щось підказувало Івенові, що Олекса змі­нив тему розмови, аби тільки зробити при­ємне  йому. Насправді ж він дещо знає або принаймні здогадується. Йому закортіло
ді­знатися,  як Максименко, і, мабуть, не він один, здогадався про їхню таємницю, у
чому він припустився прорахунку? Івен, вдаючи байдужість, запитав:
— Звідки такі припущення?
— Будемо відвертими до кінця, інженер Тейлор? — не без лукавства сказав Максименко, наголосивши на слові інженер. І до­дав: — А можемо перейти в номер, погово­рити без свідків. Мені дуже цікаво, адже за фахом я ваш колега.
Тейлор-старший хвильку роздумував, по­тім буркнув:
— Та давайте вже тут, чого там кри­тися…
У цю мить Івена Тейлора найбільше ціка­вили  його  прорахунки та ще те, наскільки вони помітні іншим. Все одно він може
стоя­ти на своєму: ніякого кібернетичного трене­ра нема та й годі. До речі, правила спортив­них змагань не забороняють використовува­ти різні прилади, навпаки — наукові новин­ки всіляко заохочуються у всіх видах спорту.
Максименко   сів  поруч  з  старим  атлетом.  Підійшов  тренер  Олекси  Головач,
опустився в крісло напроти Тейлора, тепло всміхнувся, мовив:
— Івен, вибач, але ми ще під час роз­минки здогадалися, що твій Дік — типова дитина кібера. Сам знаєш: таких старих зуб­рів, як ми з тобою, важко обвести навколо пальця.
— Може, ближче до діла? — нетерпляче попросив Івен.
— А чому б і ні? — погодився Головач. — Так спокійно розминатися, та ще й з секун­доміром, так впевнено виходити до величез­ної  початкової ваги може тільки атлет, який наперед твердо знає свій результат,
безмеж­но вірить залізному авторитетові кібернетич­ного тренера —найкращого,  єдиного у світі, який ніколи не помиляється, все визначає до грама,
планує  вагу  для кожного підходу. Хоча, як нам здається, наприкінці ти все-таки
зрадив настанові кібера, пустився на авантюру…
Івен нервово сіпнувся, Головач поклав свою руку на його:
— Не треба, Івен. Я медик, ти добре знаєш. Та й мені ще з часів нашого супер­ництва не давали спокою можливості кі­бернетики у нашій справі. Для початку ми користувалися звичайними комп’ютерами, потім вдалися до пошуків. І дещо таки зна­йшли, хоча, як і ти, не рекламуємо своїх винаходів. Будеш у нас — завітаєш до тре­нувального залу, побачиш наших чудових помічників. Це прекрасні штуки — кібери, ми дуже поважаємо їх, без них останні роки, як то кажуть, ні кроку…
— Он воно що! — гірко зітхнув Тейлор-старший.
Виявляється,  його  вже  випередили в тій справі, в якій він вважав себе мало не
піо­нером! І він нікого не здивує геніальним творінням рук своїх!
І він запитав Головача:
— Отже, твій Олекса — також дитина кібера?
— Не зовсім, хоча значною мірою і він завдячує успіхом кіберові, — розсміявся За­лізний Пітер. — Думаю, що наші шляхи ро­зійшлися в головному — у методиці трену­вання.
Він умовк, не знаючи, вести далі цю де­лікатну  і,  можливо,  неприємну  розмову  чи  не  варт.  Івен заохочуюче кивнув
головою— йому хотілося знати все.
—Розумієш,  у  нас  тренують спортсмена в колективі. Кібери лише допомагають нам.
Ми переконані, що навіть найкращий, най­досконаліший кібер може далеко не все. Йо­му непідвладні, наприклад, емоції, йому ні­коли не пізнати, що таке піднесений душев­ний стан. А це так багато важить у нашій справі!
Головач на якусь мить притих, а тоді мовив:
—Вибач  за  відвертість,  але я впевнений, що ти тренував Діка за сімома замками,
без  свідків,  у  нього  ж  нема  друзів  навіть  у вашій збірній. А він чудовий
компанійський хло­пець!  І  за  такого  хлопця  ніхто не вболівав. А ти незгірше од мене знаєш, що
можна зробити, коли тебе підтримують друзі!
Івен розсміявся: Залізний Пітер вдало підсолодив гірку пілюлю — нагадав про свою єдину поразку від нього. Це сталося в рідно­му  місті Івена. Тисячі очей з такою надією дивилися на нього, що він не міг, ну
ніяк  не  міг програти! За один вечір Івен перевершив усі свої рекорди і зрештою
переміг Залізно­го Пітера! А чи бачив сьогодні такі ж добро­зичливі очі його Дік? Справді, поруч з кож­ним атлетом у кожній команді були не тіль­ки  тренер,  лікар,  масажист,  а  й  ще  хтось із його друзів, і всі, як могли,
допомагали йо­му. Тільки вони з Діком були самітні…
Свистів у дротах шалений вітер. Він роз­віяв  хмари,  очистив  небо,  і  зорі  вже  потроху танули в ранковій імлі, коли
Тейлори поверталися до готелю. До свого готелю, бо й жи­ли вони окремо від інших учасників чемпіо­нату. Ішли пішки. — Івенові хотілося трохи освіжити голову, ще раз подумати над сло­вами Головача.
Він добре знав цей мотив, не раз зустрі­чав його в радянських спортивних видан­нях — колективізм, дружба, більше того —колективна  воля  до  перемоги.  І  завжди  трохи підсміювався з цих слів. Йому,
вихованцеві іншого світу, вони здавалися вигадкою жур­налістів.  Ну,  який  там  у  біса  колективізм,  яка  колективна  воля, коли ти
виступаєш  на  помості  сам  один і ніхто не має права бодай пальцем поворушити,
щоб допомогти тобі! Виходить— допомогти можна. Максименко протягом усього виступу був немов зв’язаний  невидимими  нитками  з  своєю командою, з усіма хлопцями. Може, тому так
сміливо  і  впевнено він вдавався до надрекордних спроб, може, тому і невдачі не
злякали його…
— То що ми вирішили, тату? —обійняв  його  за  плечі  син  перед  дверима готелю. Обійняв тепло, як старшого
гаряче любимого Друга.
Івен  Тейлор  тяжко  зітхнув.  Він усе ще думав, зважував. Потім глянув синові у
вічі і твердо сказав:
— Це дуже гірко визнавати, особливо ме­ні. Та, мабуть, життя все-таки має свої су­ворі  закони.  І, на жаль, вони не підвладні навіть найдосконалішому кіберові. Є
інше— важливіше!..