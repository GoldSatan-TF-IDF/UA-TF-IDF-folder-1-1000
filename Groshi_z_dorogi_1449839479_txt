Гроші з дороги
Гаврилів Орест



ISBN
Комп’ютерна верстка  О.Д. Войтович
Редактор  О.С. Столярчук 


 
Гроші з дороги
Микола Гузь був типовим східняком з бачення Західної України. По справі точно, але й без справи серед українськомовних російськомовний.
Був економістом зі спеціалізацією по антикваріату. Викладав в інституті стандартні економічні істини – та що в економіці нестандартне, за що давати нобелівські премії?
Писав вірші російською мовою – але до Спілки письменників України, куди приймали і неукраїнських письменників, не рвався.
Якось дали викладацький гуртожиток Миколі ... Пожив півроку – змінився, перестав скрізь вилазити зі своєю кацапщиною. Бо … поговорили за гуртожитковою випивкою, та й не раз – і докотили навіть до парткому формулювання “роз’ятрювання націй”.
... В заявлянні в партком швидше за все щось і підбрехали.
Після референдуму про незалежність України Микола став крайнім українським патріотом. Але, в принципі, він таким і був – але по-східняцьки.
Доля по-різному відносилась до Миколи. З дисертацією справи природньо йшли важко – треба ж було серйозного економічного ефекту, щоб прийняли матеріал до захисту в СССР ... Правда, СССР закінчився – і Микола відразу захистився.
Дехто поглядав на Миколу заздро – нормальна мужська фігура, дуже вродливе римського стилю обличчя, проте в ніякому шоу-бізнесі Микола кар’єри не робив.
З 2000 року Микола в прагненні заробити почав через друзів контактувати з державними органами Росії.
Тепер він вже був одружений, під гуртожитковим впливом навіть взяв шлюб в церкві, похрестив дітей – спершу для всього цього охрестившись сам.
Купив кооператив, вистарав дачну ділянку – і щороку весною скопував її під буряк, моркву, петрушку, кріп ...
І от знову, за викликом російської митниці, їхав в Москву.
***
Тиждень прокантувався в Москві – проте на всьому готовому: інакше б не витримав, така в Москві дорожнеча порівняно з Україною.
Московській митниці потрібна була незалежна експертиза – от і запросили спеціаліста з України. 
Підкреслено хрестився Микола Гузь на церкви, мимо яких його провозили: це ж бо Київ будував церкви, а знищувала їх Москва в час більшої половини двадцятого сторіччя.
Останній звіт – і Миколі виплачують 2000 доларів, оформляють квиток додому. Загальна балачка – росіянам, невзалеж від національності, багато що цікаво.
- Ви вдома українськомовний?
- Я і тут був би українськомовним, якби з дитинства не був російськомовним! Я ж спеціаліст ...
- А викладаєте ви як, по-російськи чи по-українськи?
- Колись за Союзу трохи викладав по-російськи, але партком попередив ...
- Цікаво ... І партія в Україні, виявляється, зрадила Росії! Проте тієї ж партії вже нема ...
- Ну й що з того? Я ж не нацмен ... Це ж нацмени в Україні скрізь тільки по-російськи – а в Росії їх все одно не поважають ... Цих азербайджанців, туркменів ...
- Так! Українці – це завжди Русь ... Це не якісь там росіяни, що є півприбалтами, півякутами ... Щоб тільки розмовляв російською – вже він русскій!..
Посміялись, випили коньяку на дорогу, попрощались, відвезли Миколу у Внуково.
Розмова увесь час була дружньою. Кпили над збирачем руських земель Іваном Калитою, правнуком збирача руських земель Батия ... Ніхто не прокламував нічого типу: “Росія – батьківщина слонів ...” 
***
Вечоріло. Вечірнє Внуково виглядало особливо привабливо. Скрізь люди з речами і без речей – хтось, мабуть, заробляє на ґендлюванні послугами. Як і скрізь в світі.
Микола зі своєю спортивною сумкою постояв перед розкладом, потім розглянувся і попрошкував до чисельної групи очікуючих звукове оголошення.
Постояв трохи. Захотілось випити кави. Порився в кишенях і знов попрошкував ... Його зупинено – якийсь молодик збоку взяв Миколу під руку. Микола оглянувся на нього, пручанувся. Даремно. Той з дружнім виглядом на обличчі сміявся. А перед Миколою вже стояла пара – він і вона, обидвоє спортивні.
Той, що перед Миколою, теж дружньо посміхався і цідив крізь зуби:
- Жени двісті доларів. Бистро! – легенько розпахнув маринарку, за поясом під якою виднівся фінський ніж.
- Відпусти його! Він буде чемним! – він же розпорядився до товариша, правильно оцінивши переляк Миколи.
Затиск Миколиної руки ослаб.
- Я іноземець! – намагався врятуватись від грабіжників Микола.
- Тоді триста доларів!.. 
Микола зрозумів все. Його влаштову¬вало, що забирали не все, що це – не грабіжники, а рекет аеропорту.
Відрахував триста доларів, віддав. Розступились.
Ніхто збоку не звертав уваги.
Микола відійшов, оглянувся. Їх вже не побачив.
Кави Микола вже не хотів – міг наткнутись на іншу таку групу. Тихенько змістився до пропускних бар’єрів, де чергувала міліція.
Вже зрозумів, чому йому говорили якось – що до Москви їздити за грошима “не теє”. Москва сама любить гроші ... 
2015 рік.

Розстріл героя
Вечоріло. БМВ зупинилась на обочині тракту, обсадженого за царів липами, заасфальтованого за Польщі.
Мимо йшла якась тилова колона вермахту, і шофери ледаче поглядали на БМВ. Але радо бачили цю машину – якщо німецький легковик тут так запросто їздить, значить партизанів поблизу нема. Ніякого кольору партизанів.
Знєцов, а по документах Іберт, як подобає німецькому коман-диру сидячий біля водія, - розгорнув карту. Трутинський, з місця водія, дивився теж. Знєцов в німецькій офіцерській формі, і шофер Тру-тинський з погонами єфрейтора вермахту ...
Шукали безпечне місце нічного привалу – ніччю їм вже їхати небезпечно, по їх слідах йдуть гестапівці – а ніччю перевірки доку-ментів повсякчас.
Місце привалу вибирав Знєцов, неуданий радянський терорист (убивав, може й зі страху, тільки цивільних німців ...), яко старший званням і посадою.
... Сталін мріяв посіяти жах в німецькому тилу такими, як Знєцов, - але вдавалось не йому, а англійцям. Той же Знєцов злякався, хоч наказ був саме Сталіна, стріляти а гауляйтера Оха – на якого оператор вивів його бездоганно.
- Боратне! Нормально. До траси сім кілометрів без жодних гайків між трасою і селом – значіт, УПА і нє пахнєт. Размєстімса на пратівапаложнай акраінє Баратнаво возлє лєска – могут бить уповци, но тоже малавєраятна ...
Трутинський тільки хитав  головою, вглядаючись в карту – він ще матиме можливість вивчити її.
Знєцов говорив звичайно то українською, то російською – така специфіка партизанського побуту, а коли зверався до Трутинського – звичайно говорив українською ...
Трутинський був західняком, і російської не міг знати.
Автомобіль з першої передачі рушив, а Знєцов пояснював далі:
- Размєстімса в хатє, хазяєв закриваєм в коморі ... Дивись добре, щоб з хати – до якої під’їдеш – був добрий прóгляд на всі боки!
Трутинський знизав плечима. Він дивитиметься тільки добре – бо для себе. Тільки для себе – а не для Знєцова. У нього свій наказ: “Ліквідувати Знєцова, і то так – щоб подумали на бандерівців! Ліквідувати за невиконання наказу ...”
***
Пса на обійсті не було – Знєцов це відмітив з задоволенням: упівська зона, значить псів бути не має – щоб не гавкали на тих, хто скрадається.
Хата була досить близько до лісу – але не попри сам ліс, Трутинський теж не хотів – щоб хтось міг закрастися непоміченим з лісу.
Хата, стодола, садок. Благенька уборна.
Госпóдаря, під стволом автомата єфрейтора Трутинського, каліченою німецько-українсько-російською мовою допитував Знєцов.
- Де партизани?
- Не можу знати ... В селі ніхто не знає.
- Хто в тебе в сім’ї? Хто тут є у тебе? 
- Тато, жінка, діти. Дітей троє ... – знав бідолаха, що німцям треба відповідати точно.
- Чужих нема?
- Ні. Ніхто не заходив нині.
- Худоба погодована? Корова подоєна?
- Вже. Вечір же.
- Всіх в комору! Взяти кожухи. Залишаються ти і жінка. Не виконаєш – стріляємо вже! – і Знєцов розстебнув кобуру.
- Та як же, пане óфіцір ...
***
Садиба наповнилась тишею. Знєцов і Трутинський повечеряли, в БМВ повантажено трохи свіжих харчів. Знєцов за столом діловито читав бандерівську листівку, яку Трутинський знайшов на припічку: 
- ... рівність всіх означає і те, що всі є багаті або всі є бідні. Ми боремось за те, щоб усі українці були багатими – а більшовики боряться за те, щоб усі були бідними! Звідси і методи ...
Знєцов сховав листівку в планшет. Пригóдиться!
Вже було темно. В коморі про щось розмовляли. Господар і господиня вже давно були в коморі теж. 
Трутинський вийшов на подвір’я.
Заглянув через вікно – Знєцов все ще сидів за столом, рився в планшеті при світлі ґасової лампи.
Відзабезпечив німецьку гранату, вже вийняту з сумки – що була через плече, вкинув через вікно її рівно під стіл, сховався за стіну.
Вибух. Крики з комори. Лежачий Знєцов, потерзаний гранатою, щось крутився – як бачив Трутинський, який через вже вибите вікно заглянув знов.
Трутинський кинув другу гранату. Криків і гуркоту з комори побільшало. Дерев’яна хата горіла.
Трутинський відкинув засув з дверей комори і побіг до автомобіля. 
- Все! – думав він, виїжджаючи з подвір’я. – Завдання виконано, тепер треба уціліти.
Господарі гасили хату. Старий батько зривав снопи з покрівлі, поки не зайнялися.
До хати бігли сусіди. А Трутинський кермував абсолютно спокійно, не включаючи фар. По селу вже йшов поговір, що якихось значних німців гранатами закидала УПА ...
До Торчина було трохи більше восьми кілометрів.
***
Докучливий зумер ВЧ ... Мєшик боявся цього телефону – по ньому ж завжди зв’язувалася “гора”. Проте трубку зняв без вагань:
- Слушаю. Каміссар ...
- Хватіт! – обірвав Берія. – Нє больна каміссарнічьай – нєдасуґ. Ета Бєрія. Аднім словам – єсть прєкрасний парєнь. Многа бил в тилу нємцев, сєйчьас атлічьна унічьтожил ізмєнніка ... Фамілія Трутінскій, западний украінєц. Нада, штоби ти абєспєчіл єво вступлєніє в афіцерскую школу ґосбєзапаснасті УССР. Русскаму язику нада будєт паддрєссіравать ... Ти всьо понял?
- Так точно! Зробим. – Мєшик, як завжди, говорив суржиком. Як величезне число українців, які не визнавали ні своєї другосортності в Російській імперії, ні другосортності прáдідівської мови.
- Цей Трутінскій – він уже вирвався?
- Даже далажил. Што єщьо? – Мєшик часто виходив з прохання¬ми, а Берія намагався виконувати їх, - з єдиним в УРСР Мєшиком рахувався Лаврентій Павлович.
- Тут таке ... Я запрашивал правду про смерть Грушевського. Што та можетє сказать уже?
- Моґу. Правда простая – Ґрушевскій, ета видающьаяся свінья, убіт ударам заточькі в шею аднім прідуркам, каторий возамніл – шта прафєссієй чєкістав являєтса красний тєррор ... Прідурак расстрєлян. Устраіваєт?
- Да. Ви же самі понімаєте – нам тепер битися проти націоналіс-тів – то треба хоч орієнтуватися ...
- Но нє слішкам балтать! До свіданія.
***
Дорога у Трутинського тепер була пряма. Виконувати – і мовчати. Не всі в КДБ доростали до заступника облуправління – Трутинському судилося.
2015 рік.

Вагони
Святкування 50-річчя Революції закінчилося давно – хоч і розтягалося на рік, тривало більше року.
Найбільше насвяткувалися пиякú – їх у витверезники брали дуже обережно ...
Студенти не святкували нічого – при стипендії 35 карбованців місячно не дуже навіть наїсися, тим більше – що організм ростучий, молодий.
Якраз в час святкування Революції студенти стали більше підробляти – вічно підробляючий елемент, бомжі, в цей час особливо пиячили.
Грошей точно не вистачало всім студентам стаціонару, але дехто з них підзаробляв з почуття романтики чи в пошуках пригод ...
Петро Лихіський зло заявився в кімнату Ігоря: як це так, Саня вже місяць ходить розвантажувати вагони – а він, Петро, друг, нічого не знає!
Ігор, Саня, ще один Петро, Саша жили в одній кімнаті студентського гуртожитку.
Всі однокурсники, але Ігор наймолодший, а Саня від усіх на чотири роки старший, бо вступав до університету після служби в армії.
Лихіський особливо приятелював з Санею і Ігорем. Він, напевно, особливо недоїдав – бо під приводом безперспективності закинув тренування з важкої атлетики, коли в юніорах в нього була бронза в першості України в вазі нижче семидесяти кілограмів.
Недоїдав мабуть дійсно – виріс без батька й матері на руках тітки. Батько заактивно розповсюджував на Волині сталінську позику – то його повісили бандерівці. Ще за десять років померла мама ...
Це все був мехмат, Петро був за спеціальністю математиком, Ігор – механіком, Саня – обчислювачем. І всі - тільки другий курс. А підробляють завдяки спеціальності старшокурсники, розв’язуючи задачі невдахам перш усього з інших факультетів ... чи для якоїсь політехніки. І слова Петра для Ігоря звучали подразнююче.
- Треба йти! – тлумачив Петро. Він не знав, що ще в вересні Ігор вже заробляв на розвантажуванні кавунів. І для Ігоря шлях у вантажники – вже бита дорога.
Ігор покрутив головою:
- Ну, то йдемо. Коли? Цікаво, що випаде – каініт, суперфосфат чи що інше ... Саня говорив, що двох чоловік на вагон вистачає ...
Була пізня тепла осінь.
- Я знаю! – відповів Петро. – Йдемо у вівторок - бо в понеділок треба бути на парах, може прийти з деканату щось на тиждень ...
- Добро! Але нічого не говори Бурбону – почне розпинатися про комсомольську совість ...
“Бурбон” – було прізвиськом Барвіненка, комсорга курсу – одногрупника Ігоревого .
- Хорош! – Лихіський часом трохи закидав російською.
***
“Львів-товарний” вражав зовнішньою непривітністю. Все сіре ... Але реагувалось на все моментально!
... Все ж вища форма привітності – реагування.
Поки Петро, як старший віком, вештався сюди-туди – щось рознюхуючи, Ігор зайняв чергу до розподільника робіт. Згадалось, як він місяць тому підійшов до трьох хлопáків і запитав, чи не треба четвертого. Виявилось, треба – вони якраз зафрахтувалися на вагон кавунів, а при розвантаженні кавунів працюється парами.
Машини за кавунами підходили і підходили, кавуни брали магазини, розмаїті установи.
І врáзила Ігоря реакція русявого хлопчини, Бориса, коли підійшла машина з лікарні:
- Це для хворих! Вантажимо найкращі!
Ігор чимось сподобався Борису, може своїми окулярами, бо вже коли розхóдились Борис шепнув Ігорю:
- Ти точно з наших! Ти знаєш – наші в Ізраїлі вже мають атомну бомбу! Тільки нікому не розказуй ...
Більше цієї жидівсько-української компанії Ігор не зустрічав.
І от тепер знову ”Львів-товарний”, але вже контора не фруктів-овочів.
Оформилися з Петром на вагон фосмуки. Треба було зі Львова їхати кілометрів тридцять. Одержали лопати.
Їхати доводилось безплатно по документах на розвантаження.
Мінеральні добрива прибували і прибували.
***
Прибули. Вивантажилися – і пішли до начальника станції, треба ж було знайти вагон.
Мужчина років сорока провів їх до вагону. Від вагону, щоб знали як йти, показав продмаг. Побажав не перевтомитись і пішов.
Вагон з фосмукою був критий. Рейки не були на підвищенні – що зразу ж оцінили хлопці як негатив.
Поскладали речі збоку, перевдяглись в зношене спортивне.
Петро відкрив люк в середині вагона. Трохи фосмуки висипалось відразу.
Більше люків з цього боку вагона не було – доводилось трудитися лопатами.
Ігор озброївся лопатою і поліз в пройму люка:
- Я буду викидати через віконця ... я якраз вищий, а ти – через люк!
Петро мовчки згодився.
Лопатами був симбіоз шуфлі й рискаля, площею робочої поверхні разів у півтора більшою од звичайної шуфлі. Ігор набрав одну лопату, жбурнув – нормально. Але піднялась пилюка в вагоні.
Зняв футболку, стягнув майку, майкою обмотав обличчя:
- Нормально! Респіратора ж нема ...
Кидав, кидав, кидав. Без ніякого перепочину.
А Петро то кидав, то вигрібав. Оглянувся раз на Ігора – і теж обмотався майкою.
Час йшов, а фосмуки в вагоні ніби не зменшувалося.
В районі обіду вирішили перепочити. Петро пішов до магазина. Ігор ще йому нагадав:
- Ти тільки продавщиці не обманюй! Тут це небезпечно ...
Петро тільки засміявся. Ігор же нагадав йому, як колись в гастрономі продавщиця помилилася здачею, передала Петру три карбованці. Петро тоді тільки хмикнув і відразу сховав всю цю решту в кишеню – попри свою любов до перераховування решти ... Ігор тоді все побачив, але чекав – що Петро перерахує і поверне зайве.
Цього не сталось – а товариша не видають.
Пообідали. Пляшка мінеральної води на одного і півбуханки хліба.
І знов у вагоні. І знов фосмука злітає з лопат.
***
Вечоріло. Ігор відчував, що притомився. Глянув на годинника – скоро продмаг закриють.
Покликав Петра:
- Петро, досить! Треба йти за мінералкою і хлібом – поки магазин не закрили ...
Петро не опирався. Він теж притомився. Виліз з вагона, скинув футболку, добув гроші і пішов. Гарно виглядав з голим торсом.
Ігор дивився, як Петро йшов – і в голову лізли спогади. Як вони з Петром банилися в парній на Шпитальній ... і Петро попросив Ігоря потерти спину, а сам зігнувся – впершись долонями в коліна. Ігор неспішно підійшов , але спішніше “підвалив” до Петра якийсь широкоплечий мужчина років сорока:
- Давай я тебе потру!
І притиснувся до Петра ззаду- збоку, причому геніталіями ...
Ігор остовпів, тоді хижо оглянувся вбоки – чи це разом не якась компанія?
Петро зло випростався і сховав підборіддя за ліве плече:
- Мені тебе нє нада!
Мужчина оглянувся на Ігоря, глянув в його зосереджені очі, перевів погляд на Ігореві довгасті м’язи легкоатлета – далеко не такі представні як у Петра, і відійшов.
Спину Петрові тер Ігор – і навпаки. З педерастами вони зустрілися вперше, але мешканці гуртожитку завжди знають про все.
***
Закінчили пів на третю ночі. Більше години «робили габарити» – днем начальник станції підходив двічі, нагадуючи про габарити, про відстань від навалу фосмуки до рейок.
Закінчили, відмотали майки, сіли. Хвилин десять сиділи, ні про що не говорячи.
Вмивалися – звичайно, без мила. Про мило просто не подумали.
Занéсли до чергового лопати. Він все оглянув, підписався під нарядом. І попутній поїзд помчав їх до Львова. 
До шостої ранку, до початку руху трамваїв, спали на вокзалі. Підходила міліція:
- Хто вони такі?
Залізничники оборонили:
- Наші! З роботи.
Першими трамваями добрались до гуртожитку. Зразу ж залягли спати, просипаючи другий день занять. Про душову – а вона в гуртожитку була – і не подумали.
... Ігор успішно, з відмінника на першому курсі, йшов у тверді четвірочники.
Відносно Ігоря в деканаті з’ясовували, куди він подівся, адже він був старостою групи, - але ніхто не видав.
***
Наступила п’ятниця. Все увійшло в звичне студентське русло. І Петро, і Ігор другий день взірцево на заняттях …
Ігору в деканаті прочитали мораль – він все ж був до цього кращим старостою курсу, одним з кращих факультету. Ігор перед заступником декана стояв потупившись.
Але ніхто не передбачив, що якраз в п’ятницю, в передобіддя до Ігоря приїде мама.
Віра Миколаївна приїхала в передобіддя, побула в університетських подруг, і заявилася в гуртожиток в час, коли Ігор вже мав підійти. 
Саша вже був удома, то ж прийняв Віру Миколаївну.
Віра Миколаївна діловито підійшла до Ігоревого ліжка – і жахнулась: подушка була вкрай брудною від фосмуки, Ігор же ж вчасно не помив голови!
Подушка виглядала нормально зверху, Ігор же перевернув її брудним донизу - але Віра Миколаївна на всяк випадок перевернула її … 
Почався розгром - в студентській термінології!
Перевірено всю постіль Ігоря, його шафку ... Почалось прасу-вання запасних Ігоревих штанів.
Ігор прийшов десь через півгодини. Він тільки мовчав.
На кухні нагріто тазик води. Ігор слухняно мив вже чисту голову – він таки увечері в середу помився під душем ...
А Саня читав мораль Петрові:
- Перед тим, як щось робити вперше – треба чим більше подумати. Добре, що ніхто нічого не знає!
2015 рік.

“Закриті” базіки
Відлунала війна Судного дня Ізраїлю, в якій СССР прийняв участь окремими контингентами військ ... і почалося формулювання висновків не тільки в Ізраїлі, а і в СССР.
СССР дуже насторожив атакований ізраїльтянами американсь-кий розвідувальний корабель – і почалóся вливання грошей в розвідку СССР, про яку вже майже не думали у зв’язку з водневими і термо-ядерними боєголовками СССР.
Найбільше інформації давали радіоперехоплення з наступним дешифруванням, то й вирішено посилити спершу їх.
Спеціальні люди відбирали молодих офіцерів запасу, недавніх випускників вузів. Кандидатів в розвідку викликалося в військкомат, видавались для заповнення стандартні папери і запускались їх дані для перевірки КДБ і оформлення відповідних допусків до секретної інфор¬мації.
І аж після цього всього через військові комісаріати їх прикли-кáлось для перенавчення на нові військові дисципліни у відповідні військові частини. Природньо, підібраним не говорилося нічого.
Точно так вчинили щодо поповнення у гвардійському полку дешифрувальників.
Автобусом нових тридцять офіцерів різних спеціальностей привезли в розміщення відповідної бригади радіоперехоплення, обмундирували, пришили для маскування петлиці радіотехнічних військ, поселили в казармі.
І – чекати наступного дня, коли все скажуть ...
Уазиком полку привезли і навчáтелів, оформлених тільки на місяць – щоб не страждали в грошах на відрядження, бо в армії СССР при тривалих відрядженнях оплачували дуже малі добові.
***
Ще багато хто вовтузився зранку – коли зайшов підполковник Сґанов. Це він вчора всіх тридцять строєм водив в солдатську їдальню на вечерю, після чого оголосив години підйому і опорядження.
Привітався, наказав шикуватися. З ним були два майори, яких він представив строю – Тох і Адéнко. Всі втрьох і були навчáтелями.
Ставали по зросту. Як стояли вчора – ніхто не пам’ятав, та ще майже і не познайомились, хоча давніше знайомі між собою серед тридцятки були. Всі тридцять – лейтенанти.
Строєм йшли на сніданок. Над штабом бригади якраз підняли прапор, якому козиряли офіцери.
Раптом жартівник Маз зі строю прокричав:
- Горимó! Пожежна тривога!
Навчáтелі зупинилися. Над строєм дійсно був димок, який йшов з кишені лисуватого лейтенанта. Почався регіт.
В строю курити не можна. То ж той розпалену цигарку непогашеною сховав у кишеню – і там щось ще й сильно задиміло.
Перед їдальнею наказано після сніданку шикуватися – в казарму не підуть.
Бурчали між собою, заходячи в їдальню і сідаючи по-солдатськи – по десять за стіл
- Офіцерам не налéжить ходити строєм!
Ніхто на ці балачки не звертав уваги. Всі прекрасно розуміли, що наказ є наказ.
***
Післясніданкóва колона лейтенантів зупинилася перед кілька-поверховим будинком клубу бригади, позаду якого був спортзал. Прозвучала команда Сґанова:
- Відпочинок п’ять хвилин. Після відпочинку всім бути в класі номер три на другому поверсі клубу. Розійдись!
В курилці біля входу в клуб якийсь прапорщик при пістолеті згідливо хитав головою, посмоктуючи цигарку.
Хтось нашвидкоруч курив в курилці, а більшість зразу пішла в клас номер три, біля дверей якого стояли Адéнко і Сґанов. Заходили, сідали.
Олег Толярчук з фізико-механічного інституту АН УРСР зразу звернув увагу, що на стіні висить якийсь розклад. Підійшов, втупився – як виявилось – в розклад занять.
Біля нього тут же опинився непосида Маз.
Назви дисциплін в розкладі звучали оригінально попри прізви-ща Сґанов, Тох, Адéнко: спецпредмет номер один, спецпредмет номер два, спецпредмет номер ...
Всідáлися. Зайшов Сганов. Хто встав – а хто й ні.
Сґанов спершу порахував присутніх, тоді – зробив перекличку, після вивірки присутніх закрив зсередини двері на ключ.
Всі переглянулися – ніхто нічого не розумів. А Сґанов почав вголос читати наказ 0-10, як він висловився:
- Знати і виконувати цей наказ – для вас віднині важливіш усього!
Наказ був про відсидку в тюрмах і інші покарання за розголошення державної чи військової таємниці.
Під монотонний голос Сґанова багато хто дрімав – все одно ж будуть виконувати!
Ніде ж дітись ...
Врешті решт читання закінчено, півпара теж. Двері відчинено, перерва.
Очуміло виходили з аудиторії.
***
Друга півпара почáлася аналогічно. Після переклички (при-родньо, при закритих на ключ дверях) Сґанов роздав кожному бланки і наказав заповнити їх і підписатися ...
Це були бланки підписки про нерозголошення військової, державної таємниці та всього, що хтось з присутніх почує в військовій частині номер ... А з тексту наказу 0-10 вже знали, що юридична тривалість тексту підписки є п’ять років ... Тобто, якщо є потрібним подальше мовчання – за один день до закінчення попереднього строку підписки знов візьмуть підписку!
Лейтенант Федорчук, фізик за освітою, в університеті вічно кантувався в дружині ДНД, за дев’яносто кілограмів ваги мав, завжди був то російськомовним – то українськомовним, до ста семидесяти-сантиметровий зростом, з пузом штангіста – яким він дійсно був і гімна¬стьорку на нього ледве знайшли, - тут же запитав на весь клас:
- А якщо я відмовлюсь підписувати – що буде?
Злий неймовірно Сґанов тут же відповів:
- Віддамó під суд мінімум за невиконання наказу, лейтенант! Це мій вам наказ, товариші лейтенанти!
Олег зацікавлено поглянув на Федорчука. Він його знав по ДНД і секції самбо, куди Федорчука часом заносило. Олег був на курс старшим. І був фізично слабшим – але в бійці сильнішим.
Всі підписалися, Сґанов зібрав бланки і відчутно розслабився.
- Ви всі будете мати нову спеціальність ... Про це вам вже можна сказати. Вас будемо навчати дешифруванню криптографічно закритої інформації. З цієї миті ви вже є офіцерами військової розвідки ... Способи дешифрування викладаю я, підполковник Сґанов Юрій Іванович. Криптографічне програмування буде викладати один з найкращих криптографічних програмістів СССР майор Тох, якого з викладачів львівського університету ми переманили тільки тим, що у нас був уже Мінськ-22, а їм щойно поставили одноадресний Урал ... Наступна пара сьогодні– програмування.
- Отже – шифри простої заміни ... Ви, - звернувся до Маза, - роздати зошити! Нагадую – дешифрувальна служба є і в КҐБ ... Але в нас і в них задачі різні!
І відкрив чемоданчик. Зошити, певна річ, були секретними – прошнурованими.
***
Друга пара пройшла для лейтенантів легше – вивчáли знайоме: інші варіанти програмування на Мінськ-22 ... хоча на озброєнні дешифрувальників військової розвідки СССР уже була Мінськ-32.
Майор Тох Євген Максимович заняття провадив піднесено, з захопленням. Він і виглядав як фанатик комп’ютера.
Виявилось, лейтенантами були математики, фізики, політехніки – комп’ютери ж треба було обслуговувати. Більше того, ще від Сґанова попередньо чули, що тексти дешифруються на основі математичних закономірностей мов. Дещо від Сґанова почули і конкретно, бо на останній його півпарі кожен дешифрував короткий текст російською мовою, виконаний шифром простої заміни. 
Всі “уяснили”, що в словах російської мови стільки складів – скільки голосних букв в слові, і що в Київській Русі писали взагалі без голосних букв, – і що в зв’язку з цим купа скандалів у істориків, які намагаються з’ясувати і щось комусь довести (!) про мову – на якій написано якийсь давньоруський текст, коли це може бути не мова – а тільки діалект ...
Перш за все у Тоха вчилися складати програми на підрахунок ...
Внутрішньо готувалися до третьої пари – знову мав бути Сґанов.
Вже знали, що Адéнко – теж колишній викладач університету, і його спокусили в ҐРУ темповим наданням квартири ... Але він спеціа-лізувався по машинному шифруванню, зокрема по дешифровуванню механічних шифраторів типу німецької Енігма.
Вже знали, що по програмах вдосконалення дешифрувальників їх заставляють добре вивчити теорію ймовірностей і математичну статистику ... Проте по програмах вдосконалення.
Ніякого пістолета, автомата, танка вивчати не планувалося.
***
Все втяглося і йшло заведеним чином. Зранку – три пари, Сганов – одна або дві, Тох, Адéнко. Часóм Тоха чи Адéнка заміняв якийсь парашутист ...
Після обіду – дві або три пари самопідготовлювання, на яких обов’язково був присутнім хтось із навчáтелів. Трохи – крайнє потрібної строєвої: це ж штабісти, згорбленими під тягарем зброї не ходять ... І – спортплощадки, спортзал.
Грали в шахмати, шашки в вільний час. В клубі була прекрасна російська бібліотека – Олег записався і читав запоєм після турніка і пробіжки ... зарядки ж від офіцерів не вимагали.
Дорош запоєм довбав філософію – наближався кандидатський екзамен, Олег – англійську ... він уже домовився зі Сґановим, що підполковник відпустить Олега здавати іспит на один день.
Олег по дешифровуванню був одним з найкращих, по програму-ванню – найкращим, по дешифруванню продукції механічних шифра-торів – теж був вище середини.
Політзанять не було – проте все більше наростало базікання на вірнопіддані все ж, але політичні, теми. Всі, врешті решт, правильно зрозуміли текст підписки. Наприклад, на Федорчука Сґанов вже не міг дивитися, бо той не тільки час від часу не ходив строєм – та ще й швендяв напоперек через стадіон, в зв’язку з чим Сґанову особисто робив зауваження комбриг ... Федорчук ще й підняв питання зміни кордонів республік СССР в користь УРСР, зокрема зміни кордонів Казахстану! З тим, щоб в Казахстані був уересерівський анклав. В Казахстані у Федорчука були родичі …
І літо прохóдило.
***
Минав перший місяць зборів.
Раз якось Олег підійшов до лавочки, де двоє лейтенантів грало в шахи. Подивився через голови, вказівним пальцем правої руки постукав об шахівницю:
- Застукав!
Шахісти згідливо захитали головами. Їх партія за відчутною перевагою Стельмашенка наближалася до кінця.
З іншого боку до шахістів підійшов Сґанов. Олег хотів скоман-дувати, але той махнув рукою:
- Все в порядку!
Невдовзі Олег вже грав і вигравав. Він же в шахи грав в силу першого розряду ...
Ось і мат! Втрутився Сґанов:
- Можна мені?
Звичайно можна! І Олег зі Сґановим вже розставляли фігури.
Партія йшла з перевагою Олега. Але чим ближче до середини – тим довше думав Сґанов, тим вишуканішими були його ходи.
Олег почав задумуватися серйозно.
Біля шахівниці зібралося кілька лейтенантів. Балакали – і лізли до Сганова з запитаннями, заважаючи йому міркувати. Сґанов відповідав, часом сентенціями:
- Для розвідки надійний той, хто дає інформацію – а не той, в кого надійна біографія ... Для супернадійності вистачає кулі в голову зраднику ...
І роз’яснював:
- Колись до нас набирали супер надійних ... Ефекту не було. Тепер просто берем надійних ...
Запитав Федорчук:
- Тут і жінки б могли служити ... Як ви, товаришу підпол¬ковник?
- В жінок ніколи не відомо, коли вона вже вагітна ... А вагітна жінка цілком інша характером ... Жінки дуже емоційні ... Зáміжніх жінок в агентуру ми колись вербували тільки нещасливих в подружжі ... КҐБ – не знаю ...
...
Партія закінчилась внічию – яку «вирвав» Сґанов. Олег і Сґанов знов розставляли фігури.
 
***
Минув місяць. Адéнко і Тох щезли в свою військову частину на декілька днів – в СССР і в армії треба було бути жуліком, якщо хотів добре жити.
А через декілька днів обидвоє знов прибудуть на місяць ...
Замість Тоха і Адéнка якийсь майор з околишем МВД читав лекції про обладнання і озброєння ЮЄТВД, ЦЄТВД, СЄТВД – відповідно південноєвропейського театру воєнних дій і так далі, де в випадку очікуваної війни проти НАТО випадало знов (!) на чужих територіях діяти військам СССР ... Причому танкові колони Польщі і НДР разом з радянськими мали увірватися навіть в нейтральні Іспанію і Португалію!
Швейцарію чомусь не планувалося зачепити ...
Олег зі Сґановим далі грали в шахмати – основні баталії якраз були їхні.
Поміж іншим Сґанов розказав Олегу, що щодо солдатського контингенту в ГРУ дуже розраховують на галичан, бо неодноразово виявилося – що солдати-галичани найкраще несуть охоронну службу ... Куди там якимсь чеченцям!
Сґанов був учасником війни. Похвалився, що в час війни їх полк називався окремим центром при Політбюро ЦК ВКП(б) і дуже грізними були посвідчення. А в час параду Перемоги у них були перéпустки з зазначенням “Хадіть вєздє” і пістолет в кобурі, і він особисто поперся на трибуну Сталіна – але там був їх старший офіцер, який Сґанова погнав геть ...
***
Одного разу, в час шахової баталії, Сґанова посланець покликав до командира бригади.
Хоч комбриг і був майором – підполковнику доводилось іти.
Позиція Сґанова на шахівниці була програшною, він здався.
Олег якраз вкладав шахи в дерев’яну шахівницю, коли підійшов Федорчук:
- Давай зіграєм!
- Давай ...
Олегу вже обридли шахи, але Сґанову не міг відмовити ... Федорчуку же ж теж!
- Але я граю тільки на масло! – сказав Федорчук всідаючись. Вже підійшла його компанія, всі російськомовні і всі сачки.
На інтéрес Олег не хотів грати – проте його образили слова Федорчука. Той від відслужилих в армії в часи студентства наслу-хався, що солдати і в волейбол грають на масло – і розігрував з себе армійського бувальця.
Зі злості Олега заціпило, і він вичавив з себе:
- Добре! Граю на масло.
Федорчукова компанія пересміювалась, але Олег відразу затиснув Федорчука. Він же нарешті старався ...
Федорчук грав непогано, теж в силу якогось розряду – проте Олег виграв.
- Граєм ще! – зреагував на програш весь червоний Федорчук. – Теж на масло ...
Олег мовчки розставляв фігури. 
Підійшов Сґанов. Йому доповіли – і доповіли все, бо він гмукнув і відійшов посміхаючись. Він, мовляв, ні при чому до гри на інтéрес!
Зіграли ще дві партії. В обидвох Федорчук програв. Встав, простяг руку Олегові.
Потиснулися.
- То три масла з тебе?- перепитав, ще злий Олег.
Федорчук згідливо хитнув головою.
Три рази в час сніданку тепер Олег принципово забиратиме двадцять грамів масла у Федорчука – перед всіма. Олег в дорослі часи завжди вважав, що не можна бути розмазнею – треба провчати ...
***
Далі продовжувався турнір Сґанова і Олега – йшов з деякою перевагою в користь Олега: дуже вже дріб’язковим в мисленні був Сґанов, спеціаліст по ручних шифрах.
А заняття йшли самó собою, вже здавали іспити. Найбільше всі не терпіли Тоха з його програмуванням, особливо – його улюбленці ...
Наприклад, улюбленець Тоха Олег здавав йому іспит. Треба було скласти програму – “може, буде бойова ...”.
Олег досить швидко склав програму – але Тох заперечливо похитав головою.
- Не те! Ще не те ... – роз’яснив він. 
Олег понатужився. Запхав дві ізюминки в програму, скоротив її. Аж тепер Тох просяяв і “відмінно”ставив з видимим задоволенням.
Віддавши програне масло Федорчук став уболівальником. Неясно кого – бо підказував обидвом. І заводив розмови зі Сґановим.
В пресі були якісь крики про Крим – газети ж дешифруваль-никам доставляли справно. От Федорчук і запитав:
- Як це сталось, що Крим опинився в УРСР? Він же не був у Петлюри ...
Втрутився і Олег:
- Щось я таке чув, що Крим обміняли на Бєлгород в УРСР  ...
- Дурниці! – зло знов сказав Сґанов. Йому говорити не хотілось, але сам проповідував, що в розвідці можна говорити тільки правду. 
- Бєлгород у Петлюри забрала Червона Армія, а Курськ і Воро-нєж відібрали ще у гетьмана Скоропадського ... А Крим – щоб був русскім, мусить бути українським!
Навколо сміялися. Вставив Ільчук:
- То що, Лєнін не помилявся ні в чому?
- Цього не розбереш! – чесно відповів Сґанов, проголошуючи мат Олегу. – Наприклад, він зразу проголосив восьмигодинний робочий день ... Підприємці мусили виконувати – і вони зразу ж відповідно понизили зарплату ... Робітники запротестували. Почали і страйкувати, і прогулювати, і розкрадати. Довелось проти робітничого класу підключати ВЧК ... Впав виробіток. Лєнін зреагував просто: зарплати ніякої всім, пайки всім, воєнний комунізм. А виробництво почав націоналізовувати ...
Всі мовчали і розходились. Олег і Сґанов складали шахмати. Хтось сформулював аксіому:
- Дійсно, тільки той не помиляється – хто взагалі нічого не робить ...
***
Все йшло до закінчення. Вже вивчáли особливості шифрувань країнами НАТО ...
Сґанов, після чергового викидóну Федорчука, пообіцяв йому, що він особисто постарається – щоб на високу посаду в запасі Федорчука не поставили категорично.
Федорчук тільки знизав плечима.
Якось в час перерви між півпарами Адéнко вийшов з класу захоплений розмовою з курсантами – і забув на столі простий дермантиновий блокнот ...
Маз був тут як тут! Одразу почав листати блокнот, по-злодійськи поглядаючи на двері – чи Адéнко не повертається.
Підійшов Олег. Дивився через голову Маза. В блокноті були роки підготовлення і списки підготовлюваних дешифрувальників. Декого Олег знав.
- Поклади! – сказав він Мазу. – Навіщо тобі?
- Я ж все одно нікому не скажу! Я ж дав підписку! – відбивався той.
- Причому тут підписка? Захочуть погано зробити – зроблять!
Ільчук збоку сміявся.
- Фотографуватися не дозволяють, з іноземцями контактувати не можна – а тут списки ... – розсудливо мовив він . – Облиш, поки біди нема.
Він теж глянув через плече Маза.
Атмосфера дешифрувальної служби вплинула на Олега – та й на кожного з лейтенантів-курсантів. Олег твердо вирішив одружуватися – для чого треба було їхати в Борислав розшукувати Руслану, якою він свого часу знехтував.
Але Олег Руслану не образив навіть в думці ... Чому не одружився раніше – сам вже не знав, хоч звісно – до кожної людини приходить час, коли треба одружуватися.
2015 рік. 

Кишеня
Після зарахування видавали все. Форму, спорядження. Зброю, звісно, видавали патрульним за потребою.
Кость Талата вже був міліціонером. Після відслуження в армії потрібно ж було тільки гарної біографії і медогляду ... І згоди на прозивання мéнтом!
Біографія була гарною – після чергової чудасії, викинутої малолітнім Костем, батько Теодор не забував виставляти участковому ... До дитячої кімнати міліції справа ніяка так ніколи і не дійшла.
Ну, був Кость шибеником – і більше нічого!
А в армії служилось нормально. Харчування регулярно, сон по розкладу, фіззарядка кожного дня та ще й заняття з фізо чи стройова – ну хто не зміцніє за таких обставин?
Та й навіть м’яса регулярно чи риби регулярно Кость вдома не їв ...
Правда, і при війську Кость дозволяв собі фокуси – але пробачав якось колектив.
Наприклад, лазенного дня в душовій голяка залізти нагору і пісяти згори з реготом на тих, хто мився під душем ...
Наряди поза чергою одержував, без гауптвахти якось обійшлось ...
Від тата і дідів засвоїв мертво, що “прицільний вогонь на самооборону – свята справа”, і за нього годиться і постраждати, якщо когось убив ... але точнісінько завжди уцілієш сам! Тому в міліцію і йшов спокійно.
Тепер вже все! Для цивілізованих країн міліціонер – зразок громадянина.
Кийком орудувати вже вчать, на стрільбищі з автомата відстрілявся зразу. Відмінна оцінка зі стрільби з армії підтвердилася.
Звичайно, щойно Кость заявив вдома – що піде служити в міліцію, батько зреагував по-батьківськи:
- Ти тільки там роззявою не будь! І щоб не підрізали часóм ...
Старший брат, автомеханік, зауважив:
- Міліціонери дуже добре живуть ...
- Як вміють жити ... – вставив батько.
***
Чергувати доводилось на вокзалі.
- Там нічого не заробиш! – сказав батько.
Інструкція була тверда: “Порядок на вокзалі має бути за будь-яких обставин. Контролювати все – проте залізничникам не заважати, спостерігати. П’яні на перонах вештатися не мають ... Залізниця – зона небезпеки для п’яних ...“
Інструкцію виконували. Звикли бути дуже жорсткими на залізній дорозі з тих часів, коли наркомом залізних доріг був Дзержинський ...
Звичайно, залізнична міліція – але невдовзі з неї переведеться ... інакше не виходило. Не зразу все.
Кийка пустив в хід вже на першому чергуванні.
Двоє якихось п’яних вибралося на перший перон. Нічого не порушували – просто манджали вздовж перону.
Нижчий зростом, п’яніший, раптом підійшов – кривуляючись на ногах – до міліціонерів патруля.
- Хлопці! Котрá година? – затинаючись на словах вимовив.
А великий стінний годинник був якраз над головою Костя.
Кость глипнув над голову, переконався – що годинник на місці, і його взяло зло. 
Вихопив кийка і вліпив запитуючого по “м’якому місцю”.
П’яному більше не треба було. Вхопився за зад і кинувся до товариша, який вже знав – котрá година ...
Через хвилину обидвох п’яних вже не було на пероні.
І пішло! Кость старався робити все трошки криво, щоб виглядати непотрібним залізничній міліції ...
Ганяли курців – Україна ж не скоро буде демократичною державою. А серед курців – були завжди і жінки, і завжди міліціонер не знає – як розмовляти з жінкою-курцем.
Та й з мужчиною ... Ну що йому зробиш в електричці, якщо він курив в тамбурі не висовуючись – а двері до тамбура скляні, побачив йдучу міліцію – викинув цигарку і ще й розтоптав ...  
***
Особливо надоїло Костю ганяння курців на вокзалі! Завжди ж провокується цим удар по фізіономії – хулігани ж курять всі.
Але служив. Загравав до всіх продавщиць продуктових будок, незалежно від їх віку – проте за результатами загравання не ганявся.
Загравав – а все тому, що знав: всі продавці продуктів в Україні під медичним контролем, в тому числі на венерологічному контролі, та ще й самі пильнують – і заразитися від них венеричною хворобою практично немислимо ...
Вже звикав до вокзалу, коли прийшло просвітлення: Талата Теодор, батько, побував у капітана (знайомого давно-давно ...), залишив у нього п’ятдесят доларів – і той зразу “відпрацював” їх ... Костю надали звання молодшого сержанта міліції!
Про передуюче звання єфрейтора чомусь забули ...
І це сержантське Костьове звання не було командним – бо підлеглих не дали, просто так виглядало підвищення зарплати для Костя ... Сержантськими і офіцерсько-генеральськими званнями Україна рішуче відрізняється від Заходу, особливо від Америки – де сержант поліції є дуже великий чоловік.
Теодор вже кілька разів турбував капітана щодо Костя – і тепер через тиждень ще мав занести сотню доларів, за меншу суму капітан не збирався Костя кудись переводити з залізничної міліції.
І навіть більше Теодор планував занести капітану – щоб Костя зачепити службою чим ближче до ринку ...
***
Омріяне – здійснюється. Якщо платити ...
Кость вже чергував на привокзальній, біля ринку. Вірніше, він відповідав за тротуар біля ринку і дальше, з одного і другого боку. Саме в цій зоні розташовувалися вуличні торгівці, тобто бездозвільні.
Торгували яринóю, але торгували і мануфактурою – шкарпет-ками, взуттям, одягом новим та всяким поношеним. І займали більш половини тротуару сукупно по ширині, розташовуючись з крамом з обидвох сторін тротуару.
Проходити по тротуару було важко, хоч він і був широким – приблизно трьох метрів ширини, і звичайними перехожими була при-близно половина люду ... які лаялись і в міськраду на цей торг. То мі-ліція звичайно мала наказ розчистити тротуар, але тільки делікатно ...
Незвично було для Костя вмовляти продавців йти на ринок з тротуару ... але мусóво! І спершу він не розумів, чому напарник час від часу нагадує йому не дуже чіпати то того, то того торгівця – якщо в нього багато краму. Якраз якщо краму багато – то навпаки ж, ганяти!
Але два рази він сам так зробив – і несподівано в Костевій боковій кишені опинилися п’ять гривень і десять гривень! І Кость прийшов до висновку, що службу тут він вже знає.
А батько сказав йому, що ще дуже не цілком ... Мало, ще дуже мало!
Звичайно, порушників статусу тротуарів як місця для ходіння належало штрафувати, але або не було бланків (як провалити вимагане – місцева міліція вміє подумати!) – або виписували штрафи невідь кому, бо документів не перевірялося у торгівців, бо кожен затриманий торгі¬вець прізвище своє і адресу міліції тільки брехав ...
***
Час ішов. Кость гроші з бокових кишень приносив регулярно.
Служба була неважкою, але клопіткóю. Повторюй і повторюй десятки разів одне і те саме: “Тут не можна! Ідіть на ринок!”. І це в різних варіаціях.
Це все протягом дня. А вечорами доводилось тамувати бійки ... Хоч їх і було небагато. Це налогóві торгаші згадували денні порахунки.
Особливо огидно виглядали бійки між жінками, з великою кількістю мату з уст.
Існувала і «безпека ринку», оплачувані добровольці – але ці старались нікуди не втручатися, тільки красуватися в обмундируванні.
Не один раз Костя з напарником зняли з чергування біля ринку, поки Кость здогадався розговоритися з напарником на цю тему. Напарник Василь йому ”популярно” пояснив, що подачку взяли вище, взяли сто або двісті гривень – чи навіть п’ятсот ... і показав Костеві, хто з цих торгівців час від часу збирає з усіх гроші на подачку “в верхах” міліції.
А “верхи” завжди зуміють оправдатися перед міськрадою чи облрадою ...
І Кость почав крутитися, щоб саме йому зібрали цю сотню гривень ...
***
Якось раз, серед білябазарного різноголосся, Кость почув:
- Куплю дóрого!
Вражений змістом навпаки щодо пересічного покупця Кость зупинився. І знов дівочий голос:
- Куплю дóрого! Купую волосся, шиньйони! ...
Дійсно, в двадцять першому столітті жінки в Україні щось почали лисіти ...
Глянув. Метрах в двох від Костя досить гарна дівчина посміхнулася до нього. І знову, але тепер лукаво адресуючись до Костя:
- Куплю дóрого!..
Кость обмер – до нього ніхто ніколи так не посміхався ...
- Нічого. Зовсім нічого собі ... – зауважив напарник і рушив до покупця волосся.
Підійшли. Стали. Дивилися.
- Що витріщилися? – зреагувала дівчина. – Я ж нічого не продаю!
- Як тебе звати? – зреагував одружений напарник.
- Нащо тобі? Ти ж все одно не женишся ... – відповідь була цілком ринковою.
- Я для нього питаю ... Він нежонатий ...- і напарник головою показав на Костя.
- Олеся. А як його звати? – посміхалася.
- Ти чуєш? – напарник штовхав Костя. – Як тебе звати?
- Кость ... Я – Кость! – видавив з себе Кость і вже сам пішов ув атаку. – Ти довго тут будеш купувати волосся? Сьогодні?
- До третьої ...
- Я підійду! Морозиво їси?
- Їм! Але з шоколадом , не Костянтин – а Кость...
- Буде з шоколадом ...
Патруль рушив далі. Кость знічено посміхався – настрій його був піднесеним, напарник стиха реготав. 
***
Новий напарник Костя, Дмитро, завзято пікірував чомсь на автомобілі – які з будь-якої потреби (саме потреби!) заїжджали на тротуар.
Спершу думав – може, Дмитро якийсь проштрафлений з автоінспекції ... що вже опинився в патрулях? Виявилось – ні! Дмитро так збирав тихенько від Костя мзду.
Кожен з таких заїжджих менш як двадцяткою гривень не розраховувався!..
Але до одного автомобіля Дмитро не побіг – і Кость також. Це був безпомилково впізнáваний кожним міліціонером автомобіль внутрішнього контролю міліції ...
Цей автомобіль заїхав на тротуар метрах в двадцяти від сержантів. Дмитро відвернувся, а Кость повернувся до контролю лівим боком, правою рукою жужмом витягнув усю позапихану грошву з кишені, присів і пхнув гроші в черевик. Поправив, щоб було акуратно, і встав.
Дмитром не дивувався – він давно біля ринку, і якось все ховає постійно десь в одягу добре.
Офіцер контролю вже підходив. Діяв вірно – спершу перевірять Дмитра, як більш досвідченого.
Дмитро довго в машині не сидів. Вийшов разом з офіцером – той рутинно вибачився:
- Вибачте! Все добре – але ми зобов’язані перевіряти ...
І у машині контролю вже Кость.
- Спершу скажіть, в якій кишені і скільки грощей у вас є ... – офіцер до Костя.
Кость зреагував відразу:
- Що ви мені хочете довести? Я не злодій ...
- Хочемо довести, що ти – «мєстний рекет» ... – висміхнувся шофер контролю, який сидів півобернувшись до Костя. Йому ж теж було цікаво.
Кость почав згадувати. Звичайно, в машині працював магнітофон.
Коли Кость замовк, кожну з кишень його випотрошили, звірились і все поклали назад. Проте Кость відчув шкірою, що розраховували його зловити на чомусь ... по молодості його.
І згадав Олесю:
- Ви тут берете – я добре знаю. Але після Майдану люди злі на міліцію – обов’язково доповідять ...
Офіцер вибачився тими ж словами і перед Костем.
***
Кость все це розповів Олесі. Занадто гордився тим, як йому вдалось підманути внутрішній контроль!
Олеся сміялась.
- А Дмитро як? Він же теж не попався ... – зацікавилась раптом вона.
- Дмитро? Не знаю ... – Костю не хотілось говорити, що зразу після відбуття внутрішнього контолю Дмитро сказав йому:
- Не попався? То й добре. Не хотів тобі говорити, бо ти ще не ляканий салага ... Так от: ніколи нікому не говори, де в тебе потайна схованка ...
- Нема! Ніякої нема. Просто ...
- Я тобі вже сказав: нікому! Що це таке? Знову салажиш?
От і тепер ці слова Дмитра Кость не схотів говорити Олесі. Хоч від неї не таївся.
В обидвох пересохло в горлі. Зайшли в приватний магазинчик. Там було порожньо.
- Нам півлітрівку! Пепсі-коли, кока-коли або квасу. Краще квасу ... – замовив Кость.
- Квас здоровший! – сміялася Олеся.
Продавщиця дивилася підозріливо.
- Що це міліція так мало замовляє?
- Я не міліція. Я – «мєстний рекет»! – знайшовся Кость.
З підсобки виглянула господиня:
- Не бери з нього грошей! – гримнула до продавщиці. – А ви, молодий чоловіче, щоб нас запам’ятали!
Олеся згідливо хитала головою, беручи пляшку в руки.   
2015 рік.

“Не по-європейськи ...”
Йшов вже 1580 рік від Рождення Христового. На сході Європи буяла з 1558 року війна, розв’язана Московією проти Лівонського ордену – який сформували недобиті сусідніми державами в попередні століття меченосці і девтони ...
Орден вже було розбито Московією – в значній мірі тому розбито швидко, що населення Естляндії і Латвії не підтримало цей нонсенс – якісь військові різних чужих націй командують народом. А що Московія для нормальної європейської людини була страшнющою державою - то по суті референдумно населення Лівонії передáлось разом з територією в склад Данії, Польщі, Швеції. І війна продовжилась – тепер вже Данія, Польща, Швеція воювали проти Московії при підтримці місцевого населення.
Ще й населення Московії не підтримувало свою армію ... Як же її підтримувати, якщо Новгород в Прибалтиці – а саме армією Іоан Васильович (неподалік в Європі вже прозваний Жахливим) винищує мирне населення Новгородчини, почавши зі страт священиків і масакрування дітей?
Ліквідувавши самостійність Новгорода Іоан 1Y Васильович з одного боку сильнюще підняв економіку, надзвичайно посиливши торгівлю примусовим розселенням по Царству новгородських купців, з другого боку цілковито втратив торгівлю з Заходом. А Захід виробляв, а Московщина – ні. І тепер він намагався вúвоювати балтійський берег ... 
В 1563 році, вже після розгрому рицарів, головнокомандуючий московськими військами в Прибалтиці князь Андрій Михайлович Курбський перейшов на бік Польщі і обійняв командування польськими військами. Під ударами перш за все з тилів переможця казанських татар Московії стало зовсім погано, але Іоан – вирізуючи опричниками всякий опір і демократію в зародку – верстав і верстав поповнення собі ...
***
Курбський не поспішав – Костянтин Острозький чекає його в своїй садибі. Значить – ніде не дінеться. Мали обговорити прийдешнє два князі.
З Костянтином Костянтиновичем Острозьким познайомилися в Прибалтиці – де Костянтин Острозький командував литовськими військами, де майже всі були малоросами. Поліщуками.
Добре Острозький бив Московію – тоді і заприязнилися. Острозький сказав зразу:
- Будемо знайомими. З роду князів Курбських ви перший, з ким я знайомий. Але говоріть до мене на “ви”, бо у нас – на Русі – прийнято на “ти” говорити до родича або до нижчого. Ми не москвúни!
- Московський люд дійсно різного роду-племені, але раз я князь – то я тільки русич! - відповів тоді Андрій Михайлович.
Лівонський орден було погромлено за три роки війни. Але все одно відразу населення не симпатизувало московитам, нездало ставилося до них - хоча більшість воїв Московщини розмовляло на різних варіантах фінської мови ... меря, чудь, інші.
А для себе Курбський знов зробив відкриття, як і в 1549  році під Казанню – де виявилось, що казанськими татарами звуть майже тільки русичів ... та ще й малоросів! Просто русичів-мусульман, осіле населення, потомків різних захоплених ордою ремісників.
Захоплених у Київської Русі – завдяки чóму Золота Орда виробляла немало. Виробляла на Волзі, і мала чим торгувати.
Вони не дуже і розмовляли по-татарськи ці казанці ...
Ну, Русь все одно мала бути об’єднана,  а до казанців після здобуття Казані в 1552 році цар все одно поставився набагато краще – як до новгородців. Не страчував без причини нікого.
І щойно населення Лівонії висловилося проти Московщини – Курбський почав готувати втечу. Готувати ще й тому, що Іоан Васильович почав хапати і страчувати його друзів.
Воістину, погано – коли Русь існує тільки в вигляді однієї держави!
Нарешті привіз до себе в ставку сім’ю – і перебіг. Зразу попросив під своє командування козаків. Майже відразу Річ Посполита дала для прожиття маєтки князю Курбському – заплатила, виходить: інформація з верхів дуже дорого коштує, а завдяки штабній інформації Іоана Жахливого Польща одержала сильну перевагу і над союзниками по війні - Данією і Швецією. 
***
Розмовляли князь Острозький і князь Курбський довго. Та й як їм було спілкуватися коротко, якщо досі тривалих розмов між собою не мали?
Особливо тягнув розмову Курбський – йому надто багато було цікаво, хоч в Речі Посполитій вже жив біля двадцяти років.
І з ким спілкуватися? Він – православний, і Костянтин Острозький православний, і Острозький ще й великий ревнитель православ’я, а навколо одні утиски і затиски віри з тим, щоб перейшла під Рим, - то йому бути тільки з Острозьким!
Попивали угорське вино (точніше – не угорське, а руське з Закарпаття – гарбанутого Трансільванією, Острозький принципово давав заробити на ньому тільки русичам ...), і бесіда текла само собою.
Острозький попутно розповів, як воїни Острозьких, ці поліщуки били за Яна Жижку в Чехії хрестоносців, воїнів папи Римського. Чехи, звісно, не люблять розповідати – яку участь в їх перемогах мали волиняки ...
Запитав Острозький:
- Як ви, пане Андрій, так за простий люд – як ви кажете, бо тільки це личить високородним, - то чому ви не в початку війни зразу не перейшли до лівонців? І орден би не розпався, і були б зараз магістром ...
- Я відповім по правді ... – скривився Андрій Михайлович. – Я – князь, і не гоже мені, щоб мною командували якісь озброєні мужики – та й ще щоб я вислуговувався в них!
Мовчали, смакували вино. Мовчанку порушив князь Костянтин:
- Я розумію вас, княже. Ви запитували мене, де поселитися на Русі – щоб життя не було скучним. І зауважили ще, що в церкві звичайно не скучно – але ви ще не постриглись в ченці ... В Києві вам жити не хочеться – там дійсно залишилась тільки стара слава, занадто ж далеко від Європи ...
Гмукнув. Служник обом долив вина і відійшов. Продовжував:
- Так я думаю так ... В Острогу я вже відкрив школу ... Це, звісно, не університет – як у Кракові, але це найвище навчання в Україні, на Русі ... Колись, хтось з моїх потомків – як не попольщаться – на основі цієї школи зробить університет ... Викладачів я вже розстарав людей мудрих і знаючих ... Так що селіться в Острогу! З тупими – скучно. І заходьте в школу зáпросто ... Хіба що хочете тільки служити Польщі, а не жити ... 
Курбський посміхнувся. Цокнувся з Острозьким у відповідь на його запитальний погляд.
***
Міряв ногами Острог Курбський. Звикав.
Спершу, ясна річ, проїхав у колясці. А що звик сам у всьому розбиратись – то, само собою, хотів і попішакувати ...
Ходив від церкви до церкви. Зайде, роздивиться на ýбранство, помолиться коротко і виходить, йде до іншого храму. Католицькі храми обминав.
Звичайно, подасть деяку милостиню жебракам – адже з довгою рукою тільки під Церкву ... Цю приказку Андрій Михайлович вже знав.
Зі священиками, де застав, перемовлявся. Питав, чи сильно дошкулюють католики.
Звісно, дошкулюють. Зниже плечима князь і йде далі.
За метр позаду Курбського тримався слуга, Прокіп, кого князь вивіз із Московщини.
Після другої церкви Прокіп на князя вже дивився запитально. Курбський це помітив:
- Чого витріщаєшся? Прикидаю, з якої церкви піп хоронитиме мене – а з якої тебе …
Прокіп зрозумів жарт:
- Чом це ви так? Вам ще жити й жити ...
Але скривився Прокіп. Звернувся до князя на “ви”,вже звик до цього – проте цієї малоросійщини не любив. А Курбський говорив, що то є європейством ... 
***
Сидів Курбський за столом в кабінеті, з ліктями на столі – і рядки до Іоана Жахливого виникали само собою – але не на папері. Андрій Михайлович думав, щó він напише царю колись.
“Я навіть ще не служив Речі Посполитій – але зразу отримав маєтність на прожиття добру, цілком не московське добро – яке добром не є, бо землю в Московії твоїй продати не можна, та й ти ще можеш відібрати. Тут – свобода, і тут – життя. Жаль тільки, що немає малоруського царя – але може це й добре, бо затиснув би свободу не гірше за тебе. ... А власність в Речі Посполитій вся справжня – не те, що в тебе ... І не розумієш ти того, що Русь – це не татарська чи мокселівська Москва, Русь – це тільки Україна, тільки Малоросія ... Тут і дихається інакше. І пишеться інакше, і читається інакше – все є вільніше ...”
Встав, походив. Знову думки: 
“Пишеться інакше, бо єретики московські  книги Божі переінакшують ... Можливо, по татарському умислу, бо в Україні литва і русичі татар б’ють ...”
Ні, він таки напише ці рядки Іоану – той повинен не одне передумати. Іоан все ж не дурень, проте придурок і сволота – хоч і Божий помазаник: свого часу велів себе на престол помазати рівно так, як помазували на престол імператорів Візантії ...
Війна в Прибалтиці уже явно закінчувалася, і Іоан таки буде робити висновки – ще ж не старий, тільки п’ятдесят років має, хоч і молодший від князя Курбського. Тут Андрій Михайлович був московським патріотом!
Буде Іоан робити висновки – йому ніде дітись: війну Іоан розпочав з метою збільшити територію Московії в Європі та поновити торгівлю з Заходом, натомість територію вже втратив – а Данія, Річ Посполита, Швеція територію наростили, в тому числі за рахунок Московщини, і їм залишалось тільки втримати її ... що вони наразі робили успішно.   
***
Нáрочного від Іоана Курбський наказав нагодувати і дати виспатись – нáрочний привіз царського листа.
Курбський, по дорозі в кабінет, розпорядився принести угорського вина. Царського листа він збирався читати неквапом – ану ж треба буде зробити копію і передати в Сейм?
Розпечатав. Попивав вино і вдумувався ... Іоан писав грізно!
“Господь бачить все – і не прощає нічого, якщо зраджено клятву на хресті! Горіти тобі в геєнній, і горіти вічно – адже стільки воїнів руских загинуло через тебе!..”
- Цікаво! Руский то я – а вони моксель! Не пробачить Господь брехні своєму помазанику та ще й катюзі, хоч він і руский ... – думав князь.
“Вижене тебе Польща колись, а я замирюсь з поляками і литвою і попрошу, щоб виганяли в мої руки, і виганяли не самого – а з сім’єю ... А там дасть Бог – і опричників для тебе і кіл я знайду  сам ... ”
- Грóзить, грóзить ... Так я знайду в Європі куди забратись від тебе ... – сміявся князь, задоволений з того – що листом зацікавить Сейм, а вони ще якийсь маєток можуть додуматись дати. Там же ж більшість вже нові, порівняно з 1563 роком ...
“За смерть тільки смерть!..”
Курбський перестав вчитуватися в лист. Найважливіше він вичитав: Іоан готовий до підписання миру ... Треба їхати до короля з листом – хай Річ Посполита повідомляє Данію і Швецію і готується до переговорів. А мир вже буде точно, тільки через рік- два!
***
Цар лютував. Вже був дуже похилим, хоча мав тільки п’ятдесят літ. Царські прибічні лікарі лікували його повсякчас ... Все нерви, нерви!
Отримав якраз листа від Курбського, і між рядків вичитав єресь, єресь, єресь!
І він зреагує. Навпаки зреагує на сподівання князя – він зрозумів все правильно!
- Митрополита до мене! Привезти!
На патріарха він давити не буде, але той не дурний – у Іоана є опричники ... Сам зрозуміє все і вчинить, як треба. Монахи сидітимуть день і ніч – але православ’я Московії ще сильніше відрізнятиметься від малоруського! Монахи вичитають все – або він ...
У Великорусі свій шлях, і раз вона зберегла державу – то Малорусь має слухати її, а не навпаки – і то вічно!
А на церковників він і так злий – стільки вже років, як здобули Казань, а вони, проклятущі, досі не зуміли казанців похрестити ...
Відпочивав лютуючи. Але ось і митрополит.
Іоан пирскав жовчю:
- Переінакшувати все – порівняно з малоросами! Малороси мають підкоритися! Церква вчить читати і писати ... Хай вчить і далі. Але священикам і монахам, які вчать читати, букву “и” читати тільки як ”і”, букву ”е” ... Нічого не має бути, як в Європи чи малоросів!.. Звук букві не завжди має відповідати – щоб грамотному непросто було стати великоросом ...
Голосні букви перебрав усі, і тлумачив далі. Митрополит стояв, Малюта посміхався. Він вже мав наказ для створення завзяття у священиків ще двом відрубати голови.
2015 рік.

Геодезичний ...
Розходилися математики по поверхах корпусу для прийняття усного іспиту, парами по аудиторіях. Присланих для цього ж вчителів шкіл сьогодні не було, що Олександр (асистент кафедри механіки) зауважив Лесі (асистенту кафедри вищої математики).
... Він згадав, як рік тому – теж в час вступних іспитів – вчитель Середнянської СШ Альоша Вєрніков, його знайомий по спільних випивках, зустрів його на сходах четвертого корпусу і сказав:
- Я теж приймаю ... Призначило Облвно. Хочу заробити. Ти щось підкажеш?
Єзуїтськи Олександр тоді порадив Альоші в перший рік не висовуватися з хабарами – бо надто великою є ймовірність попастися ...
Леся скривилась:
- Навіщо вони взагалі, ці вчителі, я не розумію?
Папку з відомостями і білетами від проректора Стряпчого вони вже одержали, але Олександра зацікавило – чи багато у ректорату сьогодні протеже, – і він за повертом коридору ( щоб Стряпчий не побачив!) розкрив папку. На спеціальному листку – їх потім збере Стряпчий) – було виписано тільки три прізвища ...
- Сьогодні прошених тільки три! – сказав він Лесі.
Вона вибухнула: 
- Яких три? Для чого це? Дозволено ж поставити тільки дві двійки на групу, бо інакше недобір ...
На геодезичний недобір був постійно. Це вже був третій іспит, іспит з усної математики, скількись там абітурієнтів відсіялось на математиці письмово, скількись на фізиці ... А на письмовій то, всупереч всім наказам міністерства, “три” виставлялося за одну зроблену задачу з п’яти!..
Вже були біля аудиторії. Леся була на чотири роки старшою, але Олександр поводив себе по-керівному ...
На геодезичний Олександр іспити приймав вперше. І не розумів – навіщо УРСР стільки геодезистів і геологів, якщо тут шукають копалини століттями, а площа території тільки якихось півмільйона квадратних кілометрів …
***
Леся, мати трьох дітей, була дочкою героя. Героя в розумінні його села, героя в розумінні району. Героя не тому, що в Вітчизняну був кулеметником (хоч завжди говорив, що проти німака не має нічого, німак йому нічого не зробив ... просто, його призвали ...) і розповідав, як в час німецької атаки виглянув з-за щитка кулемета – коли другий номер, киргиз, міняв стрічку – і побачив уже лежачих німців ...
Героя томý, що він – а, особливо, дружина – захотів назвати доньку “Леся”, коли УРСР і СССР дозволяли назвати тільки “Лариса” ... Міліція, райрада, райвиконком, райком (що найгірше!) були проти Матвія ... В області це саме – аж доки Матвій нагадав, що існує класик української літератури Лесь Мартович ...
Дозволили. Хоч взагалі не опирались таким іменам, як “Індустріалізація”, ”Електризація”, ”Владлена”, ”Сталіна” ...
Вже запускали абітурієнтів в аудиторію, вони тягнули білети, все оформляв Олександр – а Леся стиха бушувала.
Справа в тому, що в аудиторію заглянув Дмитро Гавра і попросив, поки абітурієнтів ще не пускають в корпус, показати відомість. Леся показала – нащо їй зайвий ворог, хоч Дмитро і із кафедри механіки ... Він подивився і віддав.
Дмитро теж цього року був екзаменатором. Перед письмовим на геодезичному, коли в аудиторію до екзаменаторів за чимось зайшов декан геодезичного Кравцев, Дмитро звернувся до нього:
- Я б хотів вас попросити за одного абітурієнта ...
- Допоможем! – зразу зреагував Кравцев. Він знав, що йде недобір на геодезичний.
Чом не пообіцяти, якщо це нічого не вартує?
- То скажіть пароль на письмову ... – продовжував Гавра. – Я на “жигулях”, встигну попередити ...
- Який ще пароль? – витріщився Кравцев. Аж змахнув рукою.
Дехто з чулих все це екзаменаторів відверто посміхався – Дмитро здурів! Кравцев, виявляється, має розпізнати зашифровану роботу і виправити помилки!
Тоді Кравцев швиденько залагодив своє і пішов. А Леся тепер згадала все про нахабу Дмитра.
***
Скучали Леся і Олександр. Запустили в аудиторію першу партію абітурієнтів, ті одержали білети і тепер писали відповіді. Не написане відповіддю на усному іспиті не вважалось – в питаннях оформлення вступних іспитів СССР був зразковою правовою державою.
Про останнє абітурієнтів попереджалось.
Леся запитала Олександра:
- Я не розумію ... Недобір все одно – а Стряпчий домагається, щоб ми цим трьом поставили по “четвірці”. А це ж геодезичний – вони, може, й на ”два” не тягнуть ... Та справа не в цьому – навіщо ці “четвірки” аж? Поступлять же ж і при ”трійках” ...
Розмова йшла пошепки.Олександр посміхнувся:
- Хтось демонструє піклування і можливості ...
- То що, і ректорат бере?
- Більше ніж напевно! “Кто бакшиша нє давал, тот Азіі нє відал!” Ми ж тепер Азія, після возз’єднання в 1939-му ... Галичина возз’єдналась з Україною і з’єдналась з Азією ...
Сміялись обидвоє. Якийсь хлопець захотів відповідати. Йшов до столу викладачів. Водночас Олександр в аудиторію запросив наступного, оформляв його папери.
Почувся тихий стогін з боку Лесі, яка вже проглядала подану екзаменаційну роботу. Олександр здивовано повернувся до колеги.
Леся шепнула до нього:
- Саша! Тут ”двійка”!
- Їх же можна тільки дві! Почекай, не оформляй нічого ...
Олександр відпустив свого, підвівся і пішов до екзаменованих. Піднімав кожну роботу і дивився, що там написано. Передивився всі, скривився і пішов до Лесі.
Взяв у Лесі роботу екзаменованого, проглянув. Не було зроблено нічого, навіть не було написано ( чи списано!) теорії ... По білету не було нічого – а він же фіксується. А все написане було маразмом.
Олександр думав тільки мить. Ручка з червоним кольором в руки – і в роботі записано Олександром шість “додаткових” питань, які мали стати основними. Це були рівняння першого степеню, квадратне, два катети для теореми Піфагора – знайти гіпотенузу ...
Все треба було розв’язати, і все разом розв’язувалось знаючим в темпі записування.
- Зараз я таке саме задам всім ... – пояснив Олександр Лесі. – Чистих двійочників треба знайти справедливо! А ти надиктуй цим прошеним. Бери зразу їх за свій стіл. Я в аудиторію вже запускаю всіх ...
Леся мовчки згодилась.
- За списуванням не дивимось! – на всяк випадок Олесандр попередив Лесю. За списування належало виганяти – а це ж “два”!
Леся в інституті серед викладачів славилася ганянням за списуванням ...
***
Нарешті кінець! Чесні “трійки” знайшлися – їх було дві. І була одна майже чесна “п’ятірка” – у сина викладачки Коло з кафедри Олександра ... 
Мама Коло не зверталася з проханнями ні до кого – вона просто підготувала сина до вступу як слід.
Звичайно, це був би нонсенс – син викладача теоретичної механіки не підготовлений до вступного іспиту з математики мамою!
“Двійок” поставлено дві – як і дозволено, але тільки тим – хто не зумів вирішити рівняння першого степеню, яке в школі вивчається починаючи з першого класу ...
Леся таки переживала, як зреагує керівництво при такому оформленні документів – екзаменаційних робіт. Олександр, який завжди не терпів надиктовування абітурієнтам, твердо заявив:
- Звалюйте все на мене!
Ну що вони йому зроблять? Він вже захищає кандидатську, і наказ він виконав таки. 
Леся заспокоїлась не дуже.
Серед викладачів Олександр вирішив виступити з пропозицією – якщо вдасться (!) - добитися годин для додаткових занять з елементарної математики на геодезичному, бо ж вступні іспити призначено для того – щоб знайти здатних засвоїти вузівський матеріал. Але не сумнівався, що нічого не буде – політехніка не університет, де завжди реагують подібним чином. 
2015 рік. 
Пéтрик (Спалах ...)
Ладивсь Пéтрик у гетьмани,
Ладивсь, хлопців умовляв
Україну визволяти ...
В руки зброю ясну брав.
	Запорожців змовив трохи:
- Виженемо ми Москву!
Нáщо нам отії лахи?..
Маєм свою кебету!
Що вкраїнці люблять гроші,
Ще й харчі хороші ...
З тим не числивсь, не зважав –
Розум бо свій власний мав.
- Як ударимо шаблями,
То не лишень москалі ...
А й поляшена старшина
Втікне в однім жупані!
Щезне пан Іван Мазепа.
Буде в нас лиш волі знак ...
Доля вирекла: Не треба!
Не заслужує відзнак
	Хто за волю повсякчасно
	Кров, й багато, не проллє.
	І за гроші українські (!) ясно
	Петрик душу віддає ...
Де тепер його могила?
Не Петро її розмів.
Українська душа щира
Бýла у його катів ...		
2002 рік.  




 
Зміст

Гроші з дороги…………………………………………………….	  3
Розстріл героя……………………………………………………..	  5
Вагони………………………………………………………………	  8
«Закриті» базіки……………………………………………………	 13
Кишеня……………………………………………………………..	 22
«Не по-європейськи…»…………………………………………...	 28
Геодезичний………………………………………………………..	 34
Пéтрик (Спалах…)………………………………………………	 38







