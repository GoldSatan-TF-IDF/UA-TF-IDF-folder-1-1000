“Зненацька  одна з куль видовжилася. На ній виник невеликий горбик, перетворився
в  міхур,  який  відділився  від тіла істоти. Такі ж кульки випустили інші вчені
Центавра. Гірлянда рухливих утворів повисла над тілом Андрія.— Що це? — запитав зачудований Огнєв. — Вчені  вивчали  організм вашого товариша, його будову, вражені місця. Тепер вони
виділяють частину своїх енергетичних ядер, які підуть на відновлення життя”.
Так виглядає Контакт у повісті Олеся Бердника “Серце Всесвіту”.
Олесь  Бердник уважно прислухався до надмірного. Для людини, що пройшла жорстоку
школу життя, це рятунок—вслухатися  в  себе  і  у  Всесвіт.  Дитиною письменник пережив голодомор 33-го.
Школярем—фашистську  окупацію.  В  1944-му  добровольцем  пішов на фронт. Демобілізований
через  поранення.  Навчання  в  театральній  студії  київського театру ім. Івана
Франка,  журналістська  робота.  Все,  здавалося,  йшло  до того, щоб зайнятися,
нарешті, улюбленою справою— літературою, але в 1949 році — арешт по сумно знаменитій “п’ятдесят  восьмій”  статті.  Достатньо  було  молодому актору висловити незгоду з
партійною політикою, виступити на зборах,—і  звинувачення  в  антидержавній  діяльності  не змусило себе чекати. З 1949 по
1955 рік—похмурі  табори  Печори  й  Казахстану. Необхідно було думати, як будувати життя
далі: адже десять років ізоляції, а до них п’ять років висилки, та ще три роки позбавлення прав —краща  частина  життя.  Миритися  з  такою страхітливою втратою Олесь Бердник не
захотів.  У  таборі  на  Печорі  почав  готувати  втечу,  та спроба провалилася.
Майбутнього письменника перекидають в інший табір. Карлаг—описаний  багатьма  каторжанами.  Ще  одна спроба втечі, знову невдала. Майбутнє
відпливало  в  невідоме майбутнє, неначе лінія горизонту. Лише в 1955 році Олесю
Берднику вдалося вийти з таборів— по амністії.
Нова країна, нові люди.
Від літератури вимагали конфліктів хорошого з кращим.
Але колишній в’язень вийшов на свободу із власними ідеями, глибоко обдуманими за роки ув’язнення.  Дух  і  тіло.  їхнє  співіснування. Людина у світі, який розвивається.
Космос  духу.  В 1957 році вийшла книга Олеся Бердника “Поза часом і простором”.
Письменника   не   цікавили   чисто   літературні  аспекти  жанру,  він  прагнув
виговоритися.  Бердник одразу ввійшов до відомої “школи космістів”. Навіть назви
книг  говорять  про  прагнення  до  майбутнього,  про  палке  бажання збагнути і
передбачити  розвиток  людства.  “Шляхи  титанів”  (1959), “Стріла Часу” (1960),
“Серце  Всесвіту”  (1962),  “Діти  Безмежжя” (1964), “Радістю перейдемо безодні”
(1966),  “Розбиваю  громи”  (1967),  “Чаша  Амріти” (1968), легендарно-історичні
повісті  “Сини  Світовида” (1963), “Подвиг Вайвасвати” (1967), “Покривало Ізіди”
(1969), нарешті, роман-феєрія “Зоряний Корсар” (1971). Ім’я  Олеся  Бердника набуває все більшої популярності. Це насторожує владу, адже в
коло Любові, Світла й Краси— в коло головних своїх роздумів —письменник  увів  Космічну Україну і якийсь незрозумілий, підозрілий для властей
новий світ— Світонію. “Ми  практично  безсмертні.  Не  дивуйтесь.  У цьому допомагає нам сама природа.
Вона  створила  наші  організми,  як  ви  вже чули, динамічними, рухливими. Вони
живляться   атмосферними   газами,  енергетичними  розрядами,  радіацією  Сонця.
Будь-яке  пошкодження  або  порушення функцій миттю ліквідується. Таким же чином
організм  очищається  від  слабих,  хворих  ядер.  Отже, періодично відбувається
активізація  організму. В певний час кожен з нас ділиться на дві частини. Це і є
народження  двох  нових  істот. В кожної з них виявляється нова свідомість, нові
прагнення,  нові  здатності.  Але  особистість  попередньої  істоти  входить  як
складова частина нащадків….”Це лише одна з деталей величезного, неймовірного світу.
Офіційна  критика  була  спантеличена. Навіщо радянському письменнику думати про
таке  майбутнє,  що його навіть уявити не можна, про якусь грядущу Світонію, про
долю  Всесвіту,  врешті-решт,  якщо  не  вирішені проблеми одного окремо взятого
колгоспу?  Містика!  Ідеалізм!  Як можна стверджувати, що в майбутньому (звісно,
комуністичному!)   збережуться   якісь   національні   особливості,  самі  нації
збережуться?  В  “Литературной газете”, в “Журналісті”, в “Літературній Україні”
почали з’являтися статті, в котрих ім’я  Бердника  згадувалося  лише в зневажливому тоні. В домі письменника проведені
обшуки.  В  1973  році його виключили зі Спілки письменників СРСР. Мова йшла вже
не  про  заняття  літературою  і  філософією,  а про спосіб виживання. Працювати
можна  при  будь-якому  режимі,  це  доведено  часом  і долею багатьох достойних
письменників, у тім числі й радянських, а ось реалізувати зроблене…
У 1974 році Олесь Бердник розробив власний проект “Альтернативної Еволюції” —загальну  ідею  Духовних Націй. Проект відісланий в ООН і зареєстрований там, як
робочий  документ.  В  1976  році  письменник  разом із Миколою Руденком створює
Українську  Гельсінську  групу. На той час книги Олеся Бердника вже вирвалися за
кордон,  вони  перекладені  в  США,  в  Канаді,  в  Польщі,  в  Японії,  в  обох
Німечиннах.  Преображене людство, що входить в коло Мудрості, Пізнання, Любові й
Краси, в коло космічного єднання всього сущого— ось що глибинно хвилює незвичайного письменника. Так, звичайно, — повторюся, —талановита  людина  може  працювати  при будь-якому режимі, ніяка цензура не має
сили  відслідкувати, задушити твої думки, але подарувати свої роздуми оточуючим…
О, тут не минути конфлікту з владою!
“Вибери свою долю: серце дитини, меч воїна, крила орла…”
Олесь  Бердник  заслужив право на філософські медитації. Він знав, що його чекає
і  внутрішньо був готовий до нового арешту, що стався в березні 1979 року. Цього
разу стаття шістдесят друга—“антирадянська  діяльність  і пропаганда”. На суді ідеї Альтернативної Еволюції,
Духовних  Націй, як і діяльність Гельсінської групи, інкримінувалися письменнику
саме  як  “особливо  небезпечний  державний злочин”, навіть як прямий “заклик до
повалення існуючого ладу”. П’ять років ув’язнення в таборах суворого режиму, шість років заслання. Табір № 36 — станція Чусовська Пермської області.
Лише  в  1984  році  справа була переглянута. Амністія. Письменник повернувся до
літературної діяльності, випустив роман “Вогнесміх”, створений у в’язниці.  В  1987  році він знову прийнятий до Спілки письменників. Але від своїх
ідей  він ніколи не відмовлявся. Створена ним громадська організація “Українська
Духовна  Республіка”  зайнялася  реалізацією,  втіленням  у  життя ідеї Духовних
Націй, Світонії—світлої  держави  Духа.  Щорічно  збиралися  поборники  Світонії  на Собори, щоб
спробувати  відповісти  на  вічне запитання: якою буде людина майбутнього? Олесь
Бердник  їде  в  США  й  Канаду,  в  Індію  й  Тибет.  Відбуваються  зустрічі із
Святославом  Реріхом,  Ричардом  Бахом,  з  тибетськими  ламами.  Своє розуміння
Космоісторії він виклав в нетрадиційному курсі лекцій “Астероїд Свободи”.
18 березня 2003 року Олесь Бердник пішов із життя…
Зосталися  книги. Серед них “Лабіринт Мінотавра”, “Жива вода”, “Окоцвіт”, “Серце
Матіоли”,  “Пітьма  вогнища  не  розпалює…”, “Камертон Дажбога”, “Тайна Христа”,
“Пісня  Надземна”,  “Сума  любові”.  Чимало його творів перекладено англійською,
німецькою, японською, польською, угорською, болгарською, іншими мовами.“Ви забуваєте просту істину, містере Мен, — говорить один з героїв повісті “Серце Всесвіту”. — Боротьба людей між собою на Землі —це  пошуки  найкращого  суспільства.  Це  було.  Це  є. Це неминуче. Але вихід у
Космос  людина почала не заради тієї ж самої боротьби. Вище прагнення штовхає її
на  розгадку  віковічних тайн. І я не вірю в битву між чужими космічними расами.
У  них  немає  потреби  нищити  одне  одного. Ми будемо чужі фізично… хай навіть
зовсім не схожі… та є щось значніше, що об’єднує нас”. — “Що саме?”. — “Розум”. — “Ви матеріаліст, — знизав плечима Мен, — а   говорите   як  містик.  Що  таке  розум?  Здатність  нікчемної  купки  праху
усвідомлювати своє буття. Вмирає людина—вмирає  й розум. Для людства нема майбутнього, нема перспективи, а значить, нема
й  вищих  моральних чи етичних норм. Все це вигадки. Тільки жорстока боротьба за
місце у Всесвіті для свого виду, для своєї сім’ї. Ось девіз буття…”. — “Не  так,  містере  Мен.  По-перше, розум не вмирає… Тільки тіло зникає, а розум
ні!  Він  стає  здобутком  інших  людей,  невже  ви  не  розумієте цього? Погане
відкидається,  і  до  загальної  скарбниці вливаються нові й нові чудесні думки,
діла, мрії людей і поколінь. Людство— єдиний  організм.  Воно безсмертне. Вмирають окремі клітини, організм не вмирає.
І  чим  далі,  тим  міцнішим  він  стає, розумнішим, зрілішим. Все те, про що ви
кажете— минулі війни, сучасні суперечки — хвороби росту. Земля вийшла в Космос, людство стає дорослим…” — “І вступає в битву за місце під Сонцем… — підхопив Мен. — Закон  Природи  жорстокий. Збільшується число людей, не вистачає місця на Землі.
Ми повинні шукати інших планет. Вони— також. В такій ситуації ви забудете про гуманізм”.
Напевно,  слушним  буде ставитися до книг Олеся Бердника перш за все, як до книг
видатного й незвичайного мислителя. Адже“…звук можна записати численними способами —магнітним,   механічним,  світловим.  Але  Моцарт,  записаний  будь-яким  з  цих
способів, залишиться Моцартом”.
Геннадій Прашкевич [1 Геннадій Прашкевич (нар. 1910) — російський письменник-фантаст, публіцист, дослід­ник фантастики. Стаття “Людина із Світонії” — це скорочена глава із його нової книги “Історія фантастики” (Від упорядника)]
Новосибірськ, червень 2004