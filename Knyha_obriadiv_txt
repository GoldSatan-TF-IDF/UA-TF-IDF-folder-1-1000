Лев Силенко
Книга обрядів

Наше слово «свідомість» постало з санскрит­ського    слова    «свадамая»,    що   значить   «самодання»,   «самоволодіння»,
«самоутвердження».  У  катехизисі  РУНВіри «Навчання. Пісня. Молитви» та в «Мага
Вірі» подана Силенкова концепція Дажбога.
«Господь, Всеправедний і Милосердний, осінив мене ласкою своєю. Освітив мислен­ня мої. І я в душі чую святу Божу благо­дать. І їй підвладний проповідую Нову Вість — проповідую святу Українську Віру в Бога.
Я  братам і сестрам кажу: Бог Єдиний, а релігій на планеті Земля багато тому, що
є  багато  неоднакових  розумінь Єдиного Бога. Бог ніякому Народові не заборонив
мати свій шлях Віри— своє розуміння Бога.
Є розуміння Бога рідне і є розуміння Бога чуже. У рідному розумінні Бога вті­лена Духовна Незалежність Народу. Утвер­джений  рідний  спосіб  життя,  рідні  обряди,  звичаї, закони вільного розвитку
духовної культури.
І  ця  Свята  Божа  Мудрість  стара,  як  Світ.  Народи,  які  були не здібні її
розуміти, і в ім'я неї жити, щезли з лиця Землі. Або— навіки утратили право на Самовизначен­ня.
Й  Ісус  Христос  знав  суть  цієї  Божої Мудрости. Бо Він у «Біблії» читав такі
поучення: «Нехай не буде в тебе чужого Бога, і щоб ти не кланявся перед чужоземним Богом»  [Псальми,  81,  9].  Тобто,  щоб ти не кланявся перед чужою духовністю, перед
чужим розумінням Бога.
Рабін Яшуя Мошіягв (по-грецькому Ісус Христос), син і Пророк з роду Юдейсько­го царя Давида і син Господа Саваота — Бога  народу  Юдейського,  мав  своє  рідне  юдейське  розуміння  Бога.  Він «не
кланявся  перед чужоземним Богом», не був рабом-чужовіром. І Спітама Заратустра,
і Гаутама Будда, і Конфуцій «не кланялися перед чужоземним Богом».
«Нехай  інші  народи  ходять  кожний  в  ім'я  свого Бога, а ми ходитимемо в ім'я
Господа Бога нашого»  [Біблія,  Пророк  Міхей,  4.5].  Що  й  значить: хай інші народи творять своє
незалежне духовне життя, а ми будемо творити своє.
У  всі  часи  всі племена в слово «Бог» вкладали свої поняття Любови, Милосердя,
Краси, Моралі, Справедливости, Сили, Від­ваги. І, обороняючи свого Бога, вони обо­роняли все те, що для них найсвятіше. Во­ни обороняли зміст свого життя, притаман­ності   своєї   духовної   самобутности».  [Лев  Силенко,  «Переоцінка  Духовної
Вартости»].
УКРАЇНСЬКА МОРАЛЬ. 
СІМ ЗАКОНІВ ПРАВИЛЬНОГО ЖИТТЯ
Рунтато на священній годині читає:
— У святому письмі МАГА ВІРА на 33-х сторінках, як бачимо це в «Покажчи­ку»,  йде  мова  (коротко  чи  детальніше)  про  мораль. Люди, які вважають себе
україн­ськими  інтелігентами,  часто в промовах, книжках, газетних статтях говорять про
«Християнську мораль». І одні її крити­кують, як мораль рабську, доводячи це пи­санням «Євангелій», наукою Христовою.
Інші кажуть, що Українців треба вихо­вувати на засадах християнської моралі. Тобто так, як учить Христос: «Не против­теся  злому.  Коли  вдарить  тебе  хто в праву щоку твою, підстав йому й другу»,
«Хто забрав сорочку твою, віддай і свитину йому» [Маттей, 5:38—40].  І  «Немає  бо  власті,  коли  не  від  Бога.  Які  є власті, від Бога вони
наставлені»  [Павло  до  Римлян,  13,1]. І тому, раби, коріться рабовласникам не
тільки добрим, але й злим [1-ий Собор­ний лист св. апост. Петра, 2,18].
Іван Франкопише,  що «Держання рабів в очах Христа і його апостолів було ділом справедливим
і  натуральним»  [ЛНВ,  1904  р.,  т.  28].  Релігія, яка рабовласницьку систему
вважає «ділом справедливим і натураль­ним», не є релігією справедливого мило­сердя. Торгівля рабами, яка була благосло­венна архиєреями Церкви Христової, - явище нелюдяне.
Провідна еліта Юдеї відкинула рабську мораль, яку ширив рабін Яшуя (Ісус Хрис­тос).  Та  рабовласницький Рим проголосив Віру Христову імперською, вважаючи, що
рабів легше тримати в рабстві, виховуючи їх на засадах рабської моралі.

У святому письмі МАГА ВІРА (День 48) читаємо:
«Людині потрібні закони Правильного Життя, щоб вона могла самовдосконалюва­тися. Самовдосконалення — прагнення лю­дини   покращувати   себе,   свій   шлях   життя.   Там,   де  немає  морального
самовдосконален­ня, немає самопізнання. Латинське слово «морсе» значить «звичаї», звідси — «мораль­ний»  (звичаєвий).  Щоб  пізнати вдачу народу і його самобутність, треба пізнати
його зви­чаєвість і обрядовість (культуру).
Правильне Життя має Правильне Ми­слення, Правильне Хотіння, Правильне Ви­конання, Правильне Ставлення до себе і оточення, Правильне Харчування, Правиль­ну Любов, Правильну Віру».
Є китайська мораль, японська мораль, індуська мораль, жидівська мораль. Наприк­лад,  японець  моральний  (звичаєвий)  по-японському. Освічений японець знає, що
слово  «мораль»  значить  «звичай».  Японець  без  японських звичаїв (творених і
вдоскона­лених віками) у середовищі японців вважа­ється людиною невихованою, маловартіс­ною: бо ж не знає правил японської моралі.
«Християнська мораль» (коли ці слова точно перекласти на українську мову) зна­чить   «Помазанківська  звичаєвість».  Христос  (Помазанець)  визнавав  юдейську
мораль (зви­чаєвість).  І  Він казав, що прийшов не руйнувати жидівську (гебрейську) мораль,
«а  доповнити»  її  [Маттей,  5.17].  І тому християнізм це Христом реформований
юдаїзм.
Брати і сестри, Господом Дажбогом Милосердним посланий до нас Пророк у свя­тому письмі Мага Віракаже,  що  Українці  повинні  мати  українську  мораль. Українці повинні бути не
по-чужому моральні, а по­-рідному.  Хто  по-чужому  моральний,  той  людина  меншовартісна. Немає в нього
своєї моралі.
Українці будуть народом достой­ним, сильним, розумним, цікавим, коли во­ни  стануть  у  світі відомі, як люди, які мають свої самобутні, величні, життям
обу­мовлені норми моралі.
Українець, живучи тисячу літ в Домі неволі, не мав права утверджувати свої пра­вила  моралі. І тому духовно збіднів. Сам себе загубив у нетрях сварні: яка чужа
мораль  краща?  Та,  яка прищеплюється майстрами грецької ортодоксії, чи та, яка
прищеплюється майстрами католицизму чи комісарами большевицької моралі?
Щоб Українець звільнив себе від раб­ського  мислення, почування, від рабського ставлення до себе й до іноземців, щоб
Українець був людиною благородної україн­ської моралі, він має своє святе письмо Мага Віра, свої Заповіді і Сім Законів Правильного Життя.
Втілюючи закони рід­ної  моралі  в щодення, люди українські ощасливлюватимуть самі себе, їх єднатиме
шляхетна українська мораль. І їх поважати­муть  народи планети Земля, оцінюючи їх на основі їхньої української моралі, яка
ознаменована Милосердям, Справедливістю, Гідністю.
Українців  оцінюватимуть  на  основі  української  моралі, знаючи, що над їхньою
мораллю не панують догми, канони, ри­туали, створені архиєреями чужих релігій.
Всеправедний  і  Всюдисущий  Дажбоже,  Єдиний  Господи  мій, я, Тобою покликаний
Благовісник,  об'явив святі Заповіді синам і дочкам України-Руси, щоб вони всюди
і завжди мали Дороговказ Неза­лежної Духовности і могли достойно самі себе ви­значати  на  Батьківщині і між Народами планети Земля. Тобі, Дажбоже, на славу і
собі на життя достойне.
Лев Силенко

СІМ ЗАКОНІВ ПРАВИЛЬНОГО ЖИТТЯ
(Скорочена форма)
1. Правильне Мислення:
а) Воля
б) Мета
в) Відвага
2. Правильне Хотіння:
а) Любов
б) Справедливість
в) Послідовність
3. Правильне виконання:
а) Відповідальність
б) Точність
в) Дисципліна
4. Правильне ставлення до Себе й Оточення.
Повноцінне «Я»:
а) Незалежне «Я»
б) Небайдуже «Я»
в) Узгоджене «Я»
5. Правильне Харчування:
а) Якісна Пожива
б) Національне Вариво
в) Обрядність
6. Правильна Любов:
а) Ненависть і ощадність
б) Співпереживання і Жертовність
в) Духовна Краса і Вірність
7. Правильна Віра:
а) Природне Народження
б) Блаженне Розуміння
в) Правильне Призначення
[Лев Силенко, Мага Віра].
Рунтато  на  священних  годинах читає розділи з Сімох Законів Правильного Життя,
які подані вМага Вірі (48-ий День, від стор. 1225-ої до стор. 1293-ої) та 50-ий День — «Як двоєвір'я пригноблює духовні сили народу?».

МОЛИТВИ
Дажбоже мій, 
Ти Святість святіша за всі святощі. 
Ти Сила сильніша за всі сили. 
Ти Правда праведніша за всі правди. 
Ти Вічність вічніша за всі вічності. 
Ти Безмежність безмежніша за всі безмеж­ності. 
І Світло, і Любов, і Віра, і Краса є немеркну­чими квітами дії Твоєї, Дажбоже мій!

Дажбоже мій, Ти Досконалий Розум Світу. 
Ти Об'єднав Дух з Тілом. 
Ти дав можливість бачити щастя тілесне в щасті духовному. 
Я нічого від Тебе, Дажбоже, не бажаю. 
Щасливий, що маю щастя любити Тебе, 
що маю волю вірити Тобі, 
що маю мудрість служити Тобі, Дажбоже мій!

Дажбоже мій, 
і в квітці яблуні, 
і в синій без­межності небес Твоїх, 
і в райдузі світила Твого, 
і в маковій зернині, 
і в усміхові немовляти, 
і в лас­ках матері, 
і в рідній вірі, 
і в минулому, що живе в мені сьогодні, 
здравствує святая Твоя таїна Любови і Краси, Безмежности і Вічности, 
Дажбоже мій!

Дажбоже мій, 
Ти є в усьому і все є в Тобі. 
І Правда живе в Тобі, як серце в тілі. 
І Безмежність живе в Тобі, як Світ у Вічності. 
Ти Душа душі всю­дисущого і завждисущого життя, 
Дажбоже мій!

Дажбоже мій, 
я вірю, життя — це праця. 
А праця — це любов. 
А любов — це вірність. 
А вір­ність — це відвага. 
А відвага — це слава. 
А слава — це безсмертя. 
А безсмертя — це життя. 
Благосло­ви закони віри моєї, 
Дажбоже мій!

Дажбоже мій, 
Єдиний і Рідний Господи мій, 
вірю Тобі, бо моя душа хоче вірити Тобі. 
Люблю Тебе, бо в моєму серці живе любов до Тебе. 
Славлю Тебе, бо мій розум, 
Тобою охоронений, хоче славити Тебе, 
Дажбоже мій!

Дажбоже мій, 
Ти Святая Таїна Вічности. Ти Святая Душа Безмежности. 
Ти Святеє Слово Життя. 
Ти Світло душі моєї. 
Ти Голос спокою мого. 
Ти Натхнення молитви моєї. 
Ти в сльозі і в усмішці моїй. 
Ти Заповідь мого безсмертя в Без­смерті народу мого, 
Єдинорідний Господи, Дажбоже мій!

Дажбоже мій, 
молюсь Тобі і свідчу словом сповіді моєї, 
що я знаходжу приємність у правді. 
Знаходжу щастя в перемозі, красу — в любові, 
силу — в єднанні, 
мудрість — у дії, 
радість — у відвазі, 
натхнення — у вірі. 
Шляхи Твої, даровані людині, воістинно великі і святі, 
Дажбоже мій!

Дажбоже мій, 
Ти Душа віри моєї, 
Ти Світло життя мого, прийми молитву мою і 
благослови само­бутній шлях праці моєї, 
Єдиносущий і Всюдисущий, Дажбоже мій!

Я чую: 
чуття мої врівноважені, тіло моє спо­кійне. 
Розум мій діючий. 
Я вірю: 
Дажбог — Світло. 
Я в Світлі і Світло в мені. Немає віри вищої за Світло. 
Дажбог — Правда. Я в Правді і Правда в мені. Немає віри вищої за Правду. 
Дажбог — Без­смертя. Я в Безсмерті і Безсмертя в мені. Немає віри вищої за Безсмертя. 
Дажбог — Любов. Я в Любові і Любов в мені. Немає віри вищої за Любов. 
Дажбог —рідний  Бог  мій.  Я  в  рідному Богові і рідний Бог в мені. Немає віри вищої за
рідного Бога.
Слава Дажбогові!
МАГА ВІРА.

МОЛИТВИ ПЕРЕД ОБІДОМ
Дажбоже наш, 
ми в ім'я Твоє жи­вемо і хліб Твій споживаємо. 
І з вірою в Тебе утверджуємо працею і борнею волю життя нашого Тобі, 
Єдиний і Всюдисущий Господи наш, 
на славу, собі на здоров'я і дітям нашим на життя достойне,
 Дажбоже наш!

Дажбоже, 
і хліб святий, і цілющу воду споживаємо в ім'я Твоє безсмертне, 
щоб  тіло  міцніло  в  праці  й  багатіла душа і волею, і силою, і славою народу
нашого,
Дажбоже наш.

Дажбоже, 
у хлібові живуть Твоє тепло і світло небес Твоїх, 
і дихання землі Твоєї. 
Святий хліб Твій споживаємо. 
І день наш сущий, проминущий і грядущий 
даруємо Віт­чизні нашій, 
Дажбоже наш.

Дажбоже, щасливі ми з Тобою. 
Ти душу живиш світлом і красою. 
Ти тіло живиш хлібом і водою. 
Ти світ твориш радістю і сльозою. 
Ми в труді й подвигах утверджуємо себе 
на благо народу нашого, і на славу ім'я Твого, 
Дажбоже мій!
Мага Віра

МОЛИТВА БЛАГОДАРНОСТИ
Дажбоже, 
Істинний Господи наш! 
При­носимо Тобі квіти Любови, 
слово Вірности, поклін Славлення. 
Вірою в Тебе, Всевишній Дажбоже, 
милосердніють серця наші. 
І  в діях милосердних, ми Твої сини і дочки, зріднюємося, єднаємося, дітям нашим
на щастя і собі на життя достойне,
Дажбоже наш.

ДИТИНА МОЛИТЬСЯ ПЕРЕД СНОМ
Дажбоже, 
Єдиний і Милосердний Гос­поди! 
Вислухай молитву мою, і обдаруй мене спокійним сном. 
Лягаючи спати, я усміхнуся, 
щоб і вранці усміхнутися до рід­них моїх. 
Слава Тобі, 
Дажбоже мій!

МОЛИТВА ЗА ЗДОРОВ'Я МАТЕРІ,
ЯКА ПІСЛЯ НАРОДЖЕННЯ ДИТИНИ
ЧУЄТЬСЯ ОСЛАБЛЕНОЮ

Рунтато (або виконуючий обов'язки рунтата) молиться:
Дажбоже Всеправедний, 
Ти даєш життя, даєш здоров'я і життєві радощі, 
і охороняєш від недуг. 
Охорони, Всеправед­ний, і обдаруй добрим здоров'ям доню свою (сказати ім'я породільниці........). 
Вона народила нове життя Тобі, Дажбоже, на славу. 
Наро­дила щастя своє і надію свою, 
щоб вічнів рід синів і доньок Твоїх, 
Єдиносущий Госпо­ди наш.

Мати, в болях даруючи Родові своєму нове життя, надіється, 
Єдиносущий Господи, на ласки Твої і на поміч Твою. 
І з вірою в Тебе святою любов'ю материнською ласкає дитя своє.
Заопікуйся, Дажбоже наш, і мамою і ди­тям, і нині, і завжди. 
Вони бо люблять Тебе і славлять доброти Твої. 
Ти Світло Дня, Ти Безсмертя, 
Ти святеє Милосердя, слава Тобі!

Святая Мати Лель, 
Первородителька племен наших, 
іменем Дажбога — Творця Життя, 
благослови доню свою і її дитя.
І тримай їх під опікою Святого Духа Пред­ків Рідних, 
щоб ніхто їм лиха не заподіяв. 
Щоб мати і її дитя тішилися добрим здо­ров'ям. 
Слава Тобі, Всюдисущий і Мило­сердний Господи Дажбоже, і нині, і завжди слава!

МОЛИТВА ЗА ЗДОРОВ'Я МАТЕРІ І її ДИТИНИ
Рунтато  (на  запрошення  родичів), завітавши до дому Матері і її новонародженої
Дитини, читає Мо­литву:

Молимося Тобі, 
Єдиносущий і Мило­сердний Господи Дажбоже. 
І славимо завжди і всюди святе ім'я Твоє. 
Ти обдарив землею добротних Предків наших, 
і ощасли­влював  життя  їхнє і Світлом, і Теплом, і Хлібом, і Водою. Життєдайними плодами
святої землі.
Ти, Всевишній, опікувався нашими Родо­начальниками Татом Орем і Мамою Лель, 
які дали нам доброти душі своєї. 
Дали нам образ свій і світлу любов свою.
Не в гріхах, не в рабській покорі, а без­грішною і вільною родиться людина. 
І її ніхто не має права позбавляти волі, 
бо життя без волі не є життям. 
Воля вихована, благородна є основою життя достойного.
І ти, люба Мати (сказати її ім'я...), зігрі­ваєш дитя любов'ю і ніжністю, 
бо є бла­городною і щасливою матір”ю. 
Дажбог — Світлодайний Датель Буття, любить материнські доброти Твої. 
І охороняє Тебе від жорстоких, заздрісних, лихих людей. 
І  охороняє  миле  дитя  Твоє,  яке  ростиме і житиме на славу родичів своїх, на
славу Віт­чизни своєї, на славу Дажбожу!

МОЛИТВА ЗА ЗДОРОВ'Я МАТЕРІ, ЯКА ВТРАТИЛА НЕДОНОШЕНЕ ДИТЯ

Рунтато приходить на запрошення матері, або її родини. Молиться:

Дажбоже мій, 
Ти є Святая Таїна Вічности. 
Ти є Святая Душа Безмежности. 
Ти є Святеє Слово Життя. 
Ти є Світло душі моєї. 
Ти є Голос спокою мого. 
Ти є Натхнення молитви моєї. 
Ти є в сльозі і в усмішці моїй. 
Ти є Заповідь мого безсмертя в Без­смерті народу мого, 
Єдинорідний Господи, Дажбоже мій!

Дажбоже, Єдиносущий Господи наш! 
Ми сини і доньки Твої, знаємо: у житті людини, як на довгій ниві. 
Є болі і є ра­дощі, є врожаї і є неврожаї, є дощові зливи і є суховії. 
І завжди було, є і буде: 
після хмарного дня приходить день погожий, со­нячний.
І ти, о, мати, після сліз і плачу, смутку і болів, усміхнешся. 
З Дажбожої волі прийде до Тебе нова надія. 
Прийде новий шлях здійснення твоїх мрій материнських. 
Ти (ска­зати а ім'я ........) не стомлюй себе журбою.
Перебуваєш бо під опікою істинного Госпо­да, 
Милосердного Дажбога нашого.

Дажбоже, ми світлою Вірою в Тебе скріплюємо і облагороднюємо душі наші. 
І освітлюємо дії розуму нашого, збагачуємо шлях життя нашого, 
слава Тобі, Милосерд­ний Господи, і нині і завжди слава!

МОЛИТВА ЗА ЗДОРОВ'Я НЕДУЖОЇ ЛЮДИНИ
Коли  недужий  бажає,  щоб  його  відвідав  рунтато,  і  сказав Молитву, і слово
рунтатське, рунтато при­ходить в рунтатському одязі. Кланяється недужому. Говорить молитву.

Дажбоже наш, 
Ти Святая Таїна Вічности. 
Ти Святая Душа Безмежности. 
Ти Святеє Слово Життя. 
Ти Світло душі нашої. 
Ти Голос спокою нашого. 
Ти Натхнення молитви нашої. 
Ти в сльозі і в усмішці нашій. 
Ти Заповідь нашого безсмертя в Без­смерті народу нашого, 
слава Тобі!

Дажбоже, Господи Всеправедний і Ми­лосердний. 
Ти любиш синів і дочок своїх. 
Вони бо є дітьми Твоїми. 
Усі вони одна­ково милі Тобі. 
І Ти, Єдиносущий, ослабле­ним даєш здоров'я, 
обезнадієним даєш надію. 
І при Твоїй помочі недужий (недужа) перемагає недугу.

Святе письмо Мага Віра пише, що віруюча людина повинна сама собі бадьори­ми мислями помагати, кажучи: 
З Дажбогом я, а Дажбог — це Життя. 
Недужа лю­дина оздоровлює себе вірою в Життя. 
Я  вірю:  недуга  зникне.  Обадьориться  тіло.  Сили  здоров'я  переможуть  сили
хвороби.
Ви (сказати ім'я хворого, хворої) усіма нами люблені. 
Ми думаємо про Вас. Хочемо ба­чити Вас у нашій громаді. Віримо, пере­можете недугу. 
Я бажаю Вам многих літ доброго здоров'я.

Рунтато  зазначує,  що  на  виклик  хворого  завжди  може  прибути.  І питає чим
помогти, і які його прохання передати його родичам, приятелям.

МОЛИТОВНІ ВІДВІДИНИ ТЯЖКО ХВОРОГО
Коли  тяжко  хворий  бажає,  щоб його відвідав рунтато, і сказав Молитву і слово
рунтатське,   рунтато  приходить  в  рунтатському  одязі,  кланяється  недужому.
Говорить Молитву:

Дажбоже, 
Ти Святий Дух народу нашо­го. 
У Тобі життя, в Тобі сила, в Тобі ро­зум і любов народу. 
І щасливимося ми щастям народу. 
І вічніємо вічністю народу. 
Ти єси Безсмертний. Наш народ безсмерт­ний Твоїм безсмертям.
Дажбоже,  Ти  могутній,  наша віра в Тебе могутня тому, що вона Твоїми таїнами в
душі народжена і освячена.
І  Тобою  вона  благословенна  в  ім'я  волі  і сили, слави і безсмертя народу в
Царстві Вічности Твоєї.

Дажбоже, Ти єдиний, і наша віра в Тебе єдина, 
Тобою утверджена в душі на­шій, щоб ми мали щастя єднатися чуттям і мислями з Тобою, 
і бути собою у Царстві Твоєму. 
І  в  світі  роду свого. І з ім'ям Твоїм і в ім'я Твоє ми творимо добро на славу
Вітчизни рідної.

Побратиме (посестро........ сказати ім'я неду­жого). Усе, що живе, перебуває у світі волі Дажбожої. 
Воля Дажбожа безсмертна, і віруючий в Дажбога безсмертний. 
Бо прий­шов він з Єства народу свого і живе в Єстві Народу свого. 
Зоряне Царство Духа Предків Рідних є Святістю, 
яка живе у свідомості Народу, 
а Свідомість Народу живе в Дажбогові. 
Дажбог — Свідомість Світу.

Віра в життя —сила  могутня.  І часто люди безнадійно хворі, перемагають недугу, вертаються до
доброго здоров'я. І це не залежить ні від тяжкої недуги, ні від глибо­кої старости.

І я, священнослужитель Дажбожий, вірю: 
Ваша віра в Дажбога, Ваша віра в Життя, оздоровить Вас і з цією вірою кла­няюся Вам. 
І з поклоном до Вас, відходжу, щоб знову зустрінутися з Вами. 
Слава Дажбогові — Всемогутньому і Милосердно­му Господу нашому!

МОЛИТОВНІ ВІДВІДИНИ ТЯЖКО ХВОРОЇ ДИТИНИ
Рунтато, викликаний матір'ю тяжко хворої ди­тини, молиться:

Дажбоже наш, 
у Духовному Всесвіті чуємо голос Твій. 
У Духовному Всесвіті ба­чимо світло Твоє. 
У Духовному Всесвіті чуємо дихання Твоє. 
І віримо, Ти там, де душа чиста. 
Ти там, де розум благородний. 
Ти там, де любов вірна, 
Дажбоже наш.

Дажбоже, усе є в Тобі і Ти є в усьому. 
І ми, Твої діти, є в Тобі і Ти є в нас, 
як сонце в промінні, як проміння в сонцеві.
Дажбоже, ми любимо дітей. 
Вони є душею душі нашої. 
Вони є молодою кров'ю нашою. 
Вони є серцем серця нашого, вони є надією надії нашої. 
Милосердний Господи, 
вислухай святу Молитву нашу, 
поможи пере­могти тяжку недугу, 
поверни дитяті здо­ров'я і радість. 
Поверни щасливе дитинство. 
Слава Тобі, Господи, і нині, і завжди, слава!

Дорога мати, Ваша печаль озивається печаллю в серці всього роду Вашого. Жи­вімо надією, що сонце здоров'я осяє душу милої дитини.

ПРИМІТКА: Якщо обставини не відповідні, рунтато, відвідуючи недужих, молитовне слово ско­рочує, або читає іншу Молитву, взяту (дивись: Мо­литва за здоров'я недужої людини, «Молитовні від­відини  тяжко  хворого»,  та молитви інші, взяті з катехизису РУНВіри «Навчання.
Пісня. Молитви»).

РУНТАТО — ДУХОВНИЙ ОПІКУН
Рунтато   навчає   вірних   (і  особисто  для  них  є  прикладом),  як  в  життя
застосовувати РУНВіру. Він здійснює свягоси (священні години самопізнання).
Рунтато здійснює обряди: 
освячення дитини, вінчання, поховання. 
Він  милосердний.  Самоопанований.  Має  м'яку  мову, шляхетну поведінку. Він не
докоряє,  не  погрожує,  нікого  і  нічим  не  залякує.  Не  показує злобности і
необачної квапливости.
Він відвідує недужих, ув'язнених, пригнобле­них.  Він  зажуреного  потішить. Безпорадному дасть пораду. При потребі закликає
вірних помогти потре­буючому.
Вірні  оповідають  рунтатові  про  свої  родинні  і  особисті  справи. І він дає
пораду.  Та  при  жодних  обставинах  він  нікому  й  ніде  не  переповідає йому
довірених  слів.  Він  охороняє  священність  особистих  чи  родинних таїн, йому
довірених. І це робить його людиною довір'я.
Усіх  вірних  він  трактує  як  братів  і  сестер,  і  немає в нього улюбленців.
Рунтато,  який  через необачну поведінку утратив довір'я між віруючими, перестав
бути рунтатом.
ПРИМІТКА: У Мага Вірі (див. «Покажчик» під словом «рунтато») є мова про обов'язки рунтата.

ОБРЯД ОСВЯЧЕННЯ ДИТИНИ
Рунтато (чи вірний РУНВіри) готуючись здій­снювати освячення дитини, повинен мати:
1. Цей Правильник Обряду Освячення
2. Святе письмо «Мага Віру»
3.  Жертовник  Духа  Предків  Рідних:  знамено Дажбоже в обрамленні променистого
сонця, що стоїть на престолі, покритому тканиною небесного ко­льору
4. Фотознімок Святині Матері-України
5. Чашу з водою Дніпровою, і мініатюрну ложечку
6. Скриньку з землею, яка взята з поля біля Три­пілля: дослідити, щоб там, де було знайдене селище наших рідних Предків
7. Мініатюрне (на ланцюжку) знамено Дажбоже
8.  Вазоночок,  в  якому сім колосків символізують святилище з часів Трипілля. У
вазонку квіти: мак, волошки
9. Дві свічки у підсвічниках стоять по боках знамена Дажбожого
10. Біля Жертовника Духа Предків стоїть небесно-золотий прапор
11.   Одяг   рунтата:   білий,  або  синього  кольору  костюм  або  сорочка,  не
підперезана, поверх штанів, яка сягає 10 сантиметрів нижче колін. Комір со­рочки  стоячий  (вишитий  так,  як  і рукави вишиті широкі). Від коміра стоячого
вниз сорочка скріп­лена кнопками (металевими застібками), яких не видно.
12. Свядану (знамено священнодіяння) блакитно-золо­того кольору
13. Нагрудне (на ланцюжку) знамено Дажбоже
14. Магнітофон, де є пісня «Святая Великая Мати».

Обряд Освячення Дитини оформлений на основі святого письма МАГА ВІРА і затверджений Священною Радою Святині Матері-України.
16 липня, 10.1983 року Дажбожого

Рунтато  (або  вірний  РУНВіри,  що  здійснює Обряд) має свядану на грудях. Стає
біля Жертов­ника  Духа Предків Рідних, який символізує духовно-тілесний Корінь племен Оріяни
(України-Руси-Скитії).
1.  По-молитовному  склавши долоні, рунтато кланяється Жертовникові. І, зробивши
крок  вперед,  кланяється  вірним  РУНВіри.  І  бере з Жертовного престолу святе
письмоМага Віру, і цілує знамено Дажбоже, зображене на Мага Вірі.
Стає  біля  трибуни,  відкриває  святе  письмо.  І  спокійно,  виразно, врочисто
говорить:
Брати і Сестри, прошу встати. 
Свята молитва, слово душі нашої. 
Дажбоже мій, 
Ти Святість святіша за всі святощі земні й небесні. 
Ти Сила сильніша за всі сили. 
Ти Правда праведніша за всі правди. 
Ти Вічність вічніша за всі вічності. 
Ти Безмеж­ність безмежніша за всі безмежності. 
І Світ­ло, і Любов, і Віра творять немеркнучу суть дії Твоєї, Дажбоже мій.
Дажбоже мій, Єдиносущий і Всеправедний Господи, 
славлять Тебе Небо і Земля. Славлять Тебе Народи, 
бо Ти єси Світло Дня. Славлять Тебе Пророки, 
святі подвиж­ники древніх і сучасних релігій Світу, 
світлий Дателю Буття!
Ти, Вседержителю, є Самонаснажуюча Первооснова Вічної Дії. 
Ти створив Силу в силі, Розум в розумі. Рух в рухові, 
Рів­новагу в рівновазі видимого і невидимого буття. 
Із Зерна Твоїх Дій, як благовістить святе письмо Мага Віра, постали несвідомі й свідомі плоди на планеті Земній.

Дажбоже, 
Ти дав Ореві — Татові татів наших і 
Мамі Лель — мамі матерів наших, землю багату. 
Ти полюбив нас, внуків (по­мічників) Твоїх. 
І я молитвою славлю Тебе. 
І молюся за рідну Батьківщину, за землю мою, 
Тобою, Господи, благословенну й люб­лену, 
Якою Ти, Всещедрий, з ласки Твоєї обдарив Первородителів наших, 
з її квітучи­ми полями, солодководними ріками, з її ліса­ми і горами, слава Тобі!

Усіх ласкаво прошу сідати.

2.  Рунтато  мовчазно  жде:  чекає,  поки  всі  сядуть і настане тиша. І починає
говорити спокійно, виразно:
Ми вільні і щасливі діти Дажбожі, 
Дажбог істинний Господь наш Милосердний. 
Дажбог Світло Світла, Правда Правди і Любов Любови. 
І Дажбогом посланий Про­рок Лев Силенко любить усіх нас любов'ю Дажбожою 
і каже нам, що в Дажбогові живе любов Матері і любов Тата, 
і щасли­вий, і достойний той, хто вірує в Дажбога.

Брати і Сестри, вірні РУНВіри, 
визнаю­чи святе письмо Мага Віру, 
ми маємо рідне розуміння Бога. 
Ми віримо: 
Дажбог — Світло, ми в Світлі і Світло в нас. Немає віри вищої за Світло. 
Дажбог — Правда, ми в Правді і Правда в нас. Немає віри вищої за Правду.
Дажбог — Безсмертя, ми в Безсмерті і Безсмертя в нас. Немає віри вищої за Безсмертя. 
Дажбог — Любов, ми в Любові і Любов в нас. Немає віри вищої за Любов. 
Дажбог —рідний  Бог  наш,  ми  в  рідному Богові і рідний Бог у нас. Немає віри вищої за
рідного Бога так, як немає матері рід­нішої за рідну матір.
Святе письмо Мага Віра пише, що Дажбог нікого не судить, нікого не карає. 
Людина сама себе карає, не виконуючи За­конів Правильного Життя. 
Дажбог нам, як синам і дочкам своїм, дав все необхідне для щасливого життя. 
Дав землю родючу і ріки солодководі, і розум, і любов, і пра­цездатність, щоб ми самі були творцями своєї Долі. Щоб ми не були рабами іно­земних релігій, правд, канонів. Ми щасливі, що Дажбог — Господь Бог наш!

Дажбоже, 
Ти благословив Первородителів наших — 
Маму Лель і Тата Оря, і внуків їхніх — Божа, Кия, Святослава, 
і ощасливив їх синами і дочками. І ми — це вони. 
Ми їхня душа і їхня плоть. Вони — наша душа і наша плоть. 
І їхній образ є нашим образом.
І  так,  як  Ти,  Господи наш, обдарував і здоров'ям, і талантами, і довголіттям
Предків наших,
так  тепер,  Всеправедний,  обдаруй  і  талантами, і здоров'ям, і многими літами
матір (сказати її ім'я), що поро­дила в болях і радощах дитя миле.
І охорони її і дитя її від злої години. 
Охорони її і дитя її від лихих людей, від хвороб і нещасливих випадків. 
Охорони від душевних і тілесних страждань, 
бо вона, добра мати дитяти, славить доброти Твої 
і молитвами, і життям праведним, і вірністю Тобі, 
Всещедрий Дателю Життя.

І обдаруй, 
Єдиносущий Господи, 
ново­народжене дитя і здоров'ям, і світлим розу­мом, і доброю душею, і талантами, 
щоб він, новонароджений потомок Тата Оря і Мами Лель, 
щасливо виростав, розвивався і був трудолюбним, 
справедливим, відваж­ним, акуратним, точним, 
втілюючи в щодення Сім Законів Правильного Життя, 
з волі Божої об'явлені у святому письмі Мага Віра. 
І  збережи,  зміцни  і  утверди  життя  його  в  духовності  Рідної  Української
Національної Віри,
щоб він був людиною Благородної Дороги Життя.

За Богом люблену Україну-Русь, 
за святу науку рідного Учителя Лева Силенка, 
за Святиню Матері України, 
Дажбогові помолимося, руку поклавши на серце.

За любу маму ........ (сказати й ім'я), 
за любого тата ........ (сказати його ім'я), 
і за дитя всіма люблене Дажбогові помолимося. 
За всіх вірних РУНВіри, у всьому Світі сущих, 
Дажбогові помолимося. 
Слава Даж­богові, 
слава Дажбогові! 
Слава Дажбогові!

3.  Рунтато  засвічує  вогник біля образу Первородительки Мами Лель, і в цей час
чути пісню (магнітофон). Або дехто з присутніх співає.
Святая Великая Мати, 
Улюблена Ненечко-Лель, 
Ми просим Тебе завітати 
До наших гостинних осель!

Ти нам подарила навіки
Святу материнську любов,
Поля благородні і ріки,
Добротну і вольную кров. 

Ти образ дала нам і волю, 
Навчила рушник вишивать, 
І прясти, і шити обнову, 
І рідних дітей доглядать.

Навчила Ти кашу варити,
В хатині тримать чистоту.
В Родині любов сотворити,
І Правду, і Волю святу. 

Ми хочемо, Рідная, нині 
Твій образ святий шанувать,
Щоб вічно в Дажбожій Святині 
Світилась Твоя благодать!

4. Рунтато після закінчення пісні читає:
Освячення в ім'я Дажбожої святости, 
в ім'я науки рідного Пророка є духов­ною дією Віри, Волі і Правди. 
Є утверджен­ням життя вічного у вічності Єства Роду, Племени, Народу. 
Є охороною дитини від темних сил ворожих. 
І є шляхетним поєд­нанням  дитини  з  рідною духовістю світлих Первородителів і достойних богатирів
Даж­божої України-Руси.
Мати, осяюючи дитину свою у сяйві Жертовника Духа Предків Рідних, 
складає обіт жити для дитини і дати їй після ті­лесного народження духовне народження. 

Мага Віра пише: 
Людина родиться два рази. 
Перше народження — тілесне, а друге народження — духовне. 
Духовне народжен­ня  робить  людину  достойною,  вільною,  якщо вона виховується мудрістю рідного
розуміння Бога, Волі, Правди і Віри.
Мати, осяюючи дитину свою у сяйві Жертовника Духа Предків Рідних, 
складає  обіт  навчити  дитину  любити  мову  рідної  матері,  втілювати в життя
Заповіді РУНВіри,
обряди РУНВіри —йти  Шляхом Духовної Незалежности, і цією святою наукою мати охороняє дитину від
нещастя  бути рабом у стаді людей чужих законів життя, чужих понять моралі, віри
й волі.
Освячення є святою таїною Дажбожої дії, яка духовною суттю єднає дитя з ма­мою, з родом, племенем, народом. Освячен­ня  ознаменовує  вільне  розвивання  і  ошляхетнення  п'ятьох чуттів (зір, слух,
смак, нюх, дотик), щоб душа була багатою і щоб мислення було правильне. 
Освячення  вписує новонародженого в духовний світ Оріяни (Скитії-Руси-України) і
єднає його з безсмер­тям Дажбожої волі.

5.  Рунтато кланяється матері. Мати з дитям підходить до Жертовника Духа Предків
Рідних. І, стоячи, підтримує дитя, яке поклала на підвищен­ня  біля  престолу  Жертовника  Духа Предків Рідних. (Коли освячується у шкільні
роки, то дитина си­дить  у  кріслі  біля  престолу). Рунтато ложечкою бере з Чаші пару крапель води
Дніпрової, і краплями торкається до уст дитини, і каже:
— Освячується.

6. Рунтато пучками торкається до водою зво­ложеної Землиці, що лежить у мілкій скриньці, і по­тім крихтами Землиці, що є на пучках, торкається до голих п'ят дитини, і каже:
— Освячується.

7.  Рунтато  торкається  мініатюрним  Трисуттям (тризубиком), що на ланцюжку, до
Трисуття,  що  є на Жертовнику Духа Предків Рідних, і цілує мініатюрне Трисуття,
і торкається ним до чола новонародже­ного (новонародженої), і каже:
— Освячується новонароджений (новонароджена), 
і з волі родителів дається ім'я ........ (сказати ім'я), 
і приймається до великої Родини вірних Рідної Української Національної Віри. 
З вірою в Дажбога, 
Рости, виростай! 
Підеш з хати 
У світ невідомих доріг. 
У Вірі твоїй святість: 
Мати І Тато, і рідний Поріг.

8.  Тут мати отримує від рунтата Трисуття (тризубик на ланцюжку), і кладе дитяті
на шийку (на груди).  І  бере  дитину,  кланяється  до  Жертовника  Духа  Предків  Рідних,  і
відходить.  Стає  біля  святинноі  мами  і святинного тата, які стоять біля тата
освяченої дитини.

9. Рунтато говорить:
 Вірні РУНВіри, ми воістинно віримо — у варі — у воді святого Дніпра, у крих­тах  Землі рідної втілені проміння сонця нашого, пахощі духм'яних степів наших і
море  злотом  закосичених ланів наших, і весняні блискавиці і озон Неба рідного,
і все, що творить вічний код—святу  таїну  тілесного  і  духовного  «Я»  Народу  нашого. І цією святою таїною
освячений  (ім'я  ........)  освячена  (ім'я...),  щоб  мати  щастя, волю і силу
триматися Землиці рідної, і бути людиною здоровою, як життєтворча вода.

Мати передає дитину святинній мамі (кумі). Підходить до образу Прародительки —Матері  Лель і запалює вогник, ознаменовуючи прихід нового сина (дочки) до світу
Народу рідного. І стає мати біля куми, і бере дитину на руки.

10. Рунтато говорить:
Святинна  мати  і  святинний  тато (кума і кум), Ви є духовними родичами таїнами
освячення  благословенними.  Кум  і  кума значить ті, що мають право при потребі
виконати обов'язок рідного тата, рідної матері.
Ви,  святинна  мати,  і  ви, святинний тато, а освячена дитина є вашою святинною
донькою  (...  святинним  сином).  Усюди  і  завжди  дайте дитині відчути, що ви
любите її. Дитина люблена краще росте і розви­вається.
Дорогі родичі (ім'я  матері, ім'я тата сказати) Дажбог ощасливив Вас продовженням Роду Вашого,
Ви дитя своє ощасливлюйте своєю любов'ю, вірністю Дажбогові, Мило­сердному  і  Всеправедному  Господеві.  Хай  буде мир, хай буде щастя й світло у
Вашій хаті, слава Дажбогові.

11. Рунтато, молитовно склавши долоні, кла­няється   вірним   РУНВіри.   Кланяється  Жертовникові  Духа  Предків  Рідних  і
відходить: освячення здійснене.

12.  Родичі  запрошують  приятелів  і  знайомих  на  Обід.  За нашим стародавнім
звичаєм  святинна  мати  і  святинний  тато  кладуть освячене дитя серед хати на
кожух  (чи  килим). Присутні обдаровують його різними дарами (переважно грішми),
щоб ви­ростав (ви­ростала), успішно, перемагаючи життєві клопоти.

ПРИМІТКА:  Рунтато  зобов'язаний  два-три  дні  наперед  ознайомити  родителів з
обрядом освячення їхньої дитини.
Рунтато  (або  вірний  РУНВіри,  що  виконав  обряд  освячення дитини) має право
отримати  від  родичів  освяченої  дитини дарунок. Коли має витрати, зроблені на
оплату дороги, ці витрати йому покри­вають родичі. Тиждень після Освячення, рунтато вручає Свідоцтво Освячення.

ОБРЯД ВІНЧАННЯ
20 і 21 серпня 10.984 року Дажбожого у Свя­тині  Матері  України  (Оріяна,  Спрінґ  Ґлен, Ню Йорк, Н.Й., Америка) рунтати і
виконуючі обов'язки рунтата узаконили Обряд Вінчання на основі святого письмаМага Віра.
Священна Рада
Святиня Матері України, Оріяна, Ню Йорк, Н.Й., США

Рунтато  (чи  побратим,  виконуючий  обов'язки  рунтата) зобов'язаний, готуючись
здійснювати Обряд Вінчання, мати:
1. Цей Правильник Обряду Вінчання
2. Мага Віру
3. Жертовник
4. Фотознімки Святині Матері України
5. Чашу з водою з Дніпра
6. Скриньку з землею з поля Трипілля
7. Вазоночок, в якому 7 колосків.
8. Дві свічки і два підсвічники
9. Блакитний матеріал для накриття жертовного престолу (столика)
10. Блакитно-золотий прапор
11. Дві картки (в сонці зображення знамена Даж­божого)
12. Одяг рунтата
13. Свядана
14. Нагрудне (на ланцюжку) знамено Дажбоже
15.  Треба  все  тут  перечислене  перед  відходом  з  дому повторно перевірити,
складаючи до валізки врочистого кольору.
16.  На  Жертовному  Престолі,  покритому  блакитним  полотном,  мають  бути: а)
Жертовник, б)Мага Віра, в) Дві свічки з підсвічниками, які мають горіти,  г)  У вазоночку 7 колосків і пару квіток, ґ) Чаша з Дніпровою водою, д)
Скринька з землею з поля Трипілля, е) Картка Святині Матері України.

ПОЯСНЕННЯ:
1.  Коли  вінчаються  старші люди, то з ними треба у зріднити, які обрядні дії і
слова потрібно обминути.
На  третій  день  після  Обряду Вінчання рунтато передає одруженим Свідоцтво про
їхнє одруження.
Бажано,  щоб  одружені  склали  окремо  два  дари:  один  дар для Святині вірних
РУНВіри,  про  що  має  бути  повідомлено  на священній годині. І другий дар для
рунтата. І одружені повинні оплатити витрати на дорогу, зроблені рунтатом.
2.  Коли  наречена,  або  наречений  не  є  ви-знавцем  РУНВіри,  то рунтато дає
вінчання  тільки  тоді,  коли невизнавець РУНВіри складе обіт, що в їхній родині
буде  пошанована РУНВіра, і в родині діти знатимуть українську мову, яка є мовою
сповід­ників  РУНВіри.  Коли  у  молодої  чи  в  молодого  є  хотіння,  в ім'я духовної
цілісности Родини, визнати РУНВіру, обіт визнання має прийняти рунтато.
Обряд  ВІНЧАННЯ  здійснюється  у  Храмі-Святині  вірних  РУНВіри. Або у світлиці
хати, чи влітку або весною в саду чи в гаю біля дуба, бе­рези.  У  наших  славних  Предків  (Трипільців)  обряд  Вінчання здійснювався на
Площі.  У  Трипільців  хати  стояли  колом,  на  Площі в центрі у збаночку горів
вогонь (бездимний), ознаменовуючи родинне вогнище.
Навколо вогнища колом сиділи люди —члени  Роду. З вогню не йшов дим, бо горів приготовлений для обряду чистий товщ.
Біля  вогнища  сидів у білому одінні священнодієць з нареченим і нареченою. Біля
них сиділи бояри і боярині (найближчі родичі, приятелі наречених).
Праву  руку нареченого і ліву руку нареченої священнодієць з'єднував (зв'язував)
рушничком,  нижче  ліктів.  І  казав «в'яза»: у Трипільців слово «в'яза» (і таке
воно  має  значення  й  у  «Ведах»,  в  санскриті)  значить  «з'єднання». Кровно
з'єднуються дві родини і їхні діти.
Молода звалася сар'я (сонячна), а молодий — сар (сонце,  сонячний),  звідси  й  походить слово «цар». Біля царя і царівни сиділи
бояри і боярині, і тут поруч— діти з квітами і дві бабусі —радниці   з  мисею  пшениці.  Після  обряду  Вінчання  присутні  кидали  навколо
наречених  зерно,  кажучи:  «Та  щоб  врожаїлося ваше життя, та щоб вам родилися
діти». Детальніше про Трипільський обряд Вінчання пишеМага Віра.

ТАЇНА СВЯТОГО ВІНЧАННЯ
Рунтато (або особа, що здійснює обряд Він­чання)  повинен  декілька днів перед Вінчанням дати нареченим детальні пояснення
про  обряд  Вінчання.  Хтось  з  родини  їхньої має приготувати світлого кольору
продовгуватий  килимок,  що  символізує Шлях у Майбутнє. На килимкові стоятимуть
наре­чені у час Таїни Святого Вінчання.
У  нареченої  вінок  і  стрічки.  У  нареченого  вінок  з дубового листя. Молоду
приводить до ки­лимка її тато, де вже стоїть її наречений. На ки­лимку стоять наречені, повернені обличчям до Жер­товника  Духа  Предків  Рідних.  Рунтато має біле вбрання, комір і широкі рукави
якого мають вишивку, що ознаменовує найдавнішу нашу культу­ру (Мізинську). Має рунтато свядану, знамено Дажбоже на грудях (на ланцюжку).

1.  Рунтато,  молитовно склавши руки (долоня до долоні), кланяється Жертовникові
Духа Предків Рідних. І так же кланяється усім присутнім, і гово­рить Молитву:
Дажбоже, 
Ти Святий Дух Народу на­шого. 
Ти Єдиний, наша Віра в Тебе єдина. 
Ти Могутній, наша Віра в Тебе могутня. 
Ти Безсмертний, наша Віра в Тебе безсмерт­на. 
Дажбоже, істинний Господи наш, 
Сила Твоя Милосердна і Свята, і хто Тобі по­клоняється, утверджує в собі дух святости, любови і милосердя.

Брати і Сестри, ми, вірні РУНВіри, сповідуючи науку рідного Пророка Лева Силенка, віримо — 
Дажбог це Свідомість Світу. 
З Свідомости Світу походить свідо­мість людини, збагачена любов'ю до Світу. 
І людина несвідомо і свідомо поєднана зі Свідомістю Світу.

Дажбог — Світло. Ми у Світлі і Світло в нас. Немає Віри вищої за Світло. 
Дажбог — Правда. Ми в Правді і Правда в нас. Немає Віри вищої за Правду. 
Дажбог — Безсмертя. Ми в Безсмерті і Безсмертя в нас. Немає Віри вищої за Безсмертя.
Дажбог — Любов. Ми в Любові і Любов у нас. Немає Віри вищої за Любов. 
Дажбог —рідний  Бог  наш.  Ми  в  рідному Богові і рідний Бог у нас. Немає Віри вищої за
рідного Бога.

Ми, Вірні РУНВіри, визнаємо істину, об'явлену у святому письмі Мага Віра, 
що любов живе в правді. А правда живе у світлі. 
Світло живе у волі, а воля живе в просторі. 
Простір живе у вічності, а віч­ність не має ні початку, ні кінця. 
У вічно­сті таїни Твої, Дажбоже наш Єдиносущий, Всеправедний і Милосердний.

Брати і Сестри, коли ми молимося Дажбогові — 
це значить, що ми молимося за Духовну Незалежність нашу, 
за Святиню Матері України. 
Молимося за те, що Ти, Дажбоже, нам послав з любови до нас рід­ного Пророка, 
щоб ми не були рабами Чужих духовних сил. 
Щоб ми були ми — щоб ми мали рідне святе розуміння Бога, 
рідний Шлях Життя, о, 
Всеправедний Все­держителю, слава Тобі!

Брати і Сестри, сини і дочки Дажбожі, 
у нас є РУНВіра, 
а це значить — наше «Я», наша душа і наш розум, не підлеглі Чужій духовості — 
силам Чужої віри, чужих ри­туалів, звичаїв, канонів, догм. 
Чужа ду­ховність це прояви не нашої вдачі, не нашої душі, не наших Родоначальників.
Жити з вірою в Дажбога, зі святим письмом Мага Віра значить жити по-своєму, 
жити за законами матері-природи, 
тобто мати правильне життя. 
Там, де світла Рідна Віра, де втілені в щодення Сім За­конів Правильного Життя, 
є згода в родині, в народі, в державі. 
Згода бо постає у душах згідливих.

О,  яке  це щастя велике мати Рідну Віру в Єдиносущого Вседержителя, і відчувати
у РУНВірі волю свого Єства.
О, яке це щастя велике, маючи рідне святе письмо Мага Віра, славити рідних Первородителів — Маму Лель і Тата Оря. 
І знати, що наше Єство є продовженням їхнього Єства, 
що ми є образ їхнього образу, що ми є душа їхньої душі. 
Вони — наше Минуле. Ми — їхнє Майбутнє.

РУНВіра, нами сповідувана, є Вірою радости, вірности Вітчизні, є Вірою любови. 
РУНВіра — Віра благородна, висока, боже­ственна. 
З благородної Віри постає шлях життя людей благородних.
Наш  рідний  Пророк каже, що кожна у Світі Віра, яка славить Бога і навчає людей
любити людей,— правдива. 
І тільки там є людяність, де є терпеливе ставлення Віри до Віри. 
Чим більш Віра благородна, тим більш вона толерантна.
Чужа Віра, 
на яку багато століть тому було нас навернено силою меча, 
не відпові­дала характерові нашої волелюбної душі. 
Чужа Віра учила нас покори, смиренності, відречення від життєвих радощів. 
Учила  нас  бути  послушними  рабами, лякала нас пеклом і душу присипляла уявним
раєм небесним.
Ставши сповідниками РУНВіри, ми знає­мо, 
що там, де є неволя духовна чи тілесна, 
пригноблене почуття гідности, пригнобле­не самовизначення. 
І людина стає рабом Божим. 
Ми, сповідники РУНВіри, не раби Божі, 
ми вільні улюблені діти Божі. 
Ми з Богом і Бог з нами так, 
як мати з дітьми. 
Слава Дажбогові, воістинно правдивому Господеві Богові нашому.

2. Коли між присутніми є Чужинці, рунтато читає мовою англійською.

3.  Рунтато, молитовно склавши руки (долоня до долоні), поклонився до Жертовника
Духа  Предків  Рідних.  І  потім,  ставши  біля  наречених,  говорить  спокійно,
виразно:
— Дажбоже, 
Дателю життя вічного, 
Святий Ду:х єства нашого, 
благослови, праведний, любих дітей Твоїх. 
Благослови їхню любов і святими таїнами Вічности освяти обіти їхні.

Брати і Сестри, 
Світ  знає,  що  наші  світлі  Первородителі  6500 років тому на берегах святого
Дніпра   і   його   приток   започаткували  брильянтну  Трипільську  культуру  й
цивілізацію.  Вони  були людьми життєрадісними, щедротними і правдивими, і життя
їхнє було уквітчане доцільною обрядністю.
У  обряді  Вінчання  молодих  (її  рід  єднався з його родом) рушничок, витканий
двома  Родами,  символізував  єднання  Родів  і  єднання  наречених, і цей обряд
зберігся:  він  занотований  у  «Ведах». І ми вінчальну обрядність Предків наших
маємо й нині. Бо ж минуле живе в Сучасному, а Сучасне живе в Минулому.

4.  Рунтато  легким поклоном дає знати нареченим, що він готовий дістати від них
рушничок.  Обоє  (він  і  вона)  дають легкий поклін рунтатові. І вдвох на руках
передають рунтатові рушничок. І молодий подає праву руку, а молода— ліву, І рунтато рушничком перев'язує руки молодих (нижче ліктів). І каже:
— ........ (його ім'я) І ........ (її ім'я) в ім'я святої  Віри  у  Всеправедного  Дажбога,  ім'я  вічности  Родів  своїх  сьогодні
заручуються  на  щастя  свого  родинного  життя.  Заручуються з вільного веління
своїх  сердець  і  світлих  переконань.  Заручуються  в  ім'я  святого Дажбожого
Трисуття, в ім'я святого письмаМАГА ВІРА, в ім'я світлого майбутнього дітей своїх.
Чоловік і жінка —це  добровільне  об'єднання  двох  сердець.  І  жінка  не  є рабинею чоловіка. І
чоловік  не  є рабом жінки. Обоє ви є дітьми Дажбожими. Дітьми матерів і батьків
своїх.  І Дажбог Вас обох однаково любить так, як мати і батько однаково люблять
дітей своїх.

5. Рунтато звертається до нареченого:
- Скажи, ........ (каже ім'я молодого), чи ти вільно,  щиро  і  з любов'ю справедливою хочеш, щоб ........ (каже її ім'я) була
твоєю дружиною?

Наречений відповідає:
— Так, я хочу, щоб (каже її ім'я) була моєю дружиною. 

6. Рунтато звертається до нареченої:
-  Скажи,  ........  (каже  ім'я  молодої),  чи  ти  вільно,  щиро  і  з любов'ю
справедливою хочеш, щоб ........ (каже його ім'я) був твоїм чоловіком?
Наречена відповідає:
– Так, я хочу, щоб (каже його ім'я) був моїм чоловіком.

7.  Рунтато повільно розв'язує рушничок, і тут же його акуратно складає і йде до
престолу—до  Жертовника  Духа  Предків Рідних, де кладе рушничок і на нього два перстені.
За рунтатом ідуть наречені і стають біля рунтата.

8. Рунтато бере з престолу святе письмо Мага Віруі  цілує на ньому зображення золотого трисуття і стає біля наречених, які тут же
вдвох кладуть долоні (він праву, вона ліву) на святе письмоМага Віру, що його перед нареченими тримає рунтато.

9. Рунтато питає молодого:
– .... (каже його ім'я), ти готовий присягнути,  що  будеш  вірним  чоловіком своєї любої дружини ........ (сказати її ім'я) у
часи радощів і смутку, у бідноті і багатстві, у часи доброго здоров'я і недуги?
Наречений, поцілувавши наречену в щоку, каже:
— Так, присягаюся.

10. Рунтато питає молоду:
—........  (каже  її  ім'я),  ти  готова  присягнутися,  що будеш вірною дружиною
своголюбого чоловіка ........ (сказати його ім'я) у часи радощів і смутку, у бідноті і багатстві, у часи здоров'я і недуги?
Наречена, поцілувавши нареченого в щоку, каже:
— Так, присягаюся.

11. Рунтато кладе святе письмо Мага Віра біля Трисуття на престіл. І підходить до нарече­них,  і  торкається  пучкою  правої руки до вищої частини чола молодого і так же
торкається до вищої частини чола молодої. І потім каже:
—Іменем  Всеправедного  Господа  Дажбога  вінчаю  Вас  і  кажу,  що відтепер Ви є
чоловік  і жінка, Ви творите одну родину. І я іменем Господа нашого благословляю
Ваше одруження, і молюся за Ваше родинне щастя, за Вашу родинну любов.
Любов у всі часи єднає людей і ощас­ливлює  їх.  Та в нашому Народі є прислів'я, що в житті, як на довгій ниві, усяк
буває. Бувають дні сонячні і солодкі, як мед. І бу­вають  дні  тяжкі,  похмурі  і  гіркі,  як  полин. Та щастя родинного життя стає
непохитне  тоді,  коли  в  щасті  і  в  нещасті не гаснуть взаємна узгодженість,
пошана, любов.

12.  Рунтато підносить на рушничкові два перстені, і молоді тут же їх накладають
на пальці. І цілуються. Рунтато говорить:
— Дажбоже, Всеправедний Господи, збе­режи,  скріпи  і  освяти  у  серцях  одружених їхні обіти їм на щастя родинне. І
ощаслив  їх  добротними дітьми, щоб вони у дітях бачили щастя своє і продовження
цілісности  Роду свого. І щоб їхні діти скріплювали згоду між ними, взаємопошану
і любов.
Дорога  нова  родино, чоловік і жінка, ми всі молимося за щастя і здоров'я Ваше.
Ви  є  в  родині  вірних  РУНВіри, в родині дружній, вільній і правдивій. Ми всі
утвер­джуємося  в  ім'я  Трисуття (знамена Дажбожого), і живемо, поклоняючись Святощам
Духа Предків Рідних.

13. Рунтато бере святе письмо Мага Віруі  піднімає  перед  собою  на  рівні  свого  чола,  і  йде.  І за рунтатом ідуть
новоодружені. Три рази обійшов­ши навколо Жертовника Духа Предків Рідних, рунтато кладе Мага Віру біля Трисуття. І тут нова родина запалює вогник —звіщує  Первородителів і весь свій Рід, що постала нова родина. Рунтато кладе на
рушничок    Молитовник   (Катехизис   РУНВіри,   перев'язаний   блакитно-золотою
стрічкою), і підходить до нової родини, і каже:
— Ми, усі в Світі вірні РУНВіри, тіши­мося,  що  постала нова Родина. І, маючи світлу радість на душі, ми всі молимося
за  славу  наших  великих  Предків,  за  світлу науку нашого рідного Пророка, за
життєві успіхи нової родини, слава Дажбогові!

14.  І після цих слів рунтато передає новій родині рушничок, яким він об'єднував
наречених, і передає їм катехизис РУНВіри, як науку Рідної Дороги Життя.

15. Старший боярин і старша бояриня підно­сять  на  підносі  дві чари з вином.* Молода бере чару і дає молодому, а молодий
бере чару і дає молодій. І молоді випили вино* і всім присутнім поклонилися.
 * з медом. * мед.

16.  І  вони  по  білому  килимкові відходять. І їм услід присутні сиплять свіжі
пелюстки  квітів,  беручи їх з кошика: щоб життя у них було квітуче. І сиплять з
пучок  зерно пшениці, щоб множилося їхнє багатство. І щоб родилися у них діти на
славу Дажбожу.

(Обряд Вінчання закінчений).

Після  обряду Вінчання відбувається Весілля, дотримуючись тих звичаїв весільних,
які є всталені на тій чи іншій частині землі України-Руси.

ОБРЯД ПОХОВАННЯ
20 і 21 серпня 10.984 року Дажбожого у Свя­тині  Матері України (Оріяна, Спрінґ Ґлен, Ню Йорк, Америка) рунтати і виконуючі
обов'язки  рунтата  устійнили  і  узаконили  Обряд  Поховання  на основі святого
письмаМага Віра.
Священна Рада
Святині Матері України, Оріяна, Спрінґ Ґлен, Н.Й., США

1.  Рунтато  (чи  побратим, виконуючий обов'язки рунтата), готуючись здійснювати
Поховання за Обря­дом РУНВіри, повинен мати:
1. Цей Правильник Обряду Поховання
2. Мага Віру
3. Жертовник Духа Предків Рідних
4. Фотознімки Святині Матері-України
5. Чашу з водою з Дніпра
6. Скриньку з землею з Трипілля
7. Вазоночок, в якому 7 колосків
8. Дві свічки і два підсвічники
9. Блакитний матеріал для накриття жертовного престолу (столика)
10. Прапор, на якому навскіс чорна стрічка
11. Дві картки (в сонці зображення Трисуття)
12. 20 копій тексту поховальної пісні (для роздачі присутнім)
13. Збаночок для вару
14. Мініатюрна хлібинка, яка, так як і збаночок, має розмір 10 сантиметрів
15. Одяг рунтата
16. Свядана
17. Нагрудне на ланцюжку Трисуття
18. Мідяну посудинку для «ялиці» — для сивого ла­гідного димку
19. Магнітофон і касетку з Поховальною піснею
20. Писало (як червона вохра)
21. Треба все тут перечислене перед від'їздом повтор­но перевірити, складаючи до валізки темного кольору
22.  Життєпис  спочилого  треба  коротко  написати,  все  у  зріднивши з родиною
спочилого, а коли немає родини, то з ближнім спочилого

2.  Рунтато  зобов'язаний бути в Поховальному Домі перед прибуттям людей. Коли в
залі  висить емблема віри чужої, треба узгоджено з директором Поховального Дому,
замінити її емблемою РУНВіри.
Рунтато  повинен  поставити  жертовний  престіл  (столик), який має стояти перед
домовиною спочило­го  і  віддалений  від домовини так, щоб могли тут проходити люди, прощаючись зі
спочилим.

3. На жертовному престолі, покритому бла­китним матеріялом, мають бути: а) Трисуття, б) Мага Віра,  в)  Дві  свічки  з підсвічниками, г) У вазоночку 7 колосків і пару квіток, ґ)
Чаша  з  водою, е) Скринька з землею, є) Мініатюрна посудинка з «ялицею», з якої
йде димок, ж) Картка— в сонці тризуб, з) Картка Святині Матері України.

4.  Рунтато  зобов'язаний  закриту  частину  домовини покрити прапором, на якому
навскіс— чорна стрічка.

5.  З  правої  сторони  (від  лиця присутніх в залі) біля жертовного престолу на
окремому  столику  (або коли є місце, то на розі жертовного престолу) має стояти
мілкий кошик, наповнений свіжими червоними пелюстками з квітів.

6.  У  1-му  ряді  між  присутніми  мають сидіти дві особи: один тримає запалену
свічку,  другий  на  підносі,  покритому вишитим рушником, вар і хлібинку (вар і
хлібинка  розміром  10 сантиметрів). Біля них 20 свічок, призначених для роздачі
присутнім у відпо­відну хвилину.

7. Біля домовини стоїть похилений прапор.

8. Біля трибунки має бути магнітофон з касетою поховальної пісні.

9.  Рунтато  зобов'язаний все тут перечислене мати на увазі, і все впорядкувати,
очевидно, перед часом, призначеним для початку Дії Обряду Похо­вання.

Про обряди Поховання, які є в різних народів, пише святе письмо Мага Віра,  41  День.  У  наших  Предків  були  три способи поховання: різні способи були
спричинені  різними  обставинами  життя,  порами  року, поняттями, епохами. Та у
всіх  обрядах  духовна  особа  на  домовині  чи  на  покривалі  спочилого робила
червоною вохрою знак у формі блискавиці(^^^), що ознаменовувало — «Людина зі Світла прийшла і у Світло відходить».
Незалежно  від  того, чи тіло спочилого лежить у хаті, у Святині вірних РУНВіри,
в залі чи похо­вальному  домі,  рунтато  чи особа, якій доручено здійснити Обряд Поховання, має
мати  темний або синій костюм, або сорочку білу, яка має комір стоячий і рукави,
вишиті чорним взором; свядану; на грудях на ланцюжку Трисуття.

1.  Рунтато,  маючи  в Поховальному домі окрему кімнату, одягає свядану. Обдумує
хід дії обряду Поховання. У призначений Час він входить.
Стає  біля  Жертовника Духа Предків Рідних, молитовно (долоня до долоні) складає
руки і: а) Кланя­ється Жертовникові Духа Предків Рідних, б) Кланя­ється до спочилого (спочилої), в) Кланяється до присутніх.

2. Рунтато бере з жертовного престолу святе письмо Мага Віру, цілує Трисуття, зображене на Мага Вірі. І стає біля трибунки, на якій відкриває Мага Віру. І, сказавши до присутніх: «МОЛИТВА. УСІХ ПРОСИМО ВСТАТИ», читає:
—Дажбоже  мій,  Ти  є  Святість святіша за всі святощі. Ти є Сила сильніша за всі
сили.  Ти  є  Правда  праведніша  за  всі  правди.  Ти є Вічність вічніша за всі
вічності.  Ти  є Безмежність безмежніша за всі безмежності. І Світло, і Любов, і
Віра є немеркнучими діями Твоїми, Дажбоже мій»,Мага Віра, 52, 1:3.

Дажбоже, Ти Святий Дух народу на­шого. 
Ти Єдиний, наша Віра в Тебе Єдина. 
Ти Безсмертний, наш народ безсмертний. 
Ти Могутній, наша Віра в Тебе могутня.

Дажбоже, ми 
любимо Тебе, щоб в на­шому народі була любов. 
Обожнюємо Тебе, щоб наш Народ мав Рідну Віру. 
Обороняє­мо Тебе, щоб наш народ мав волю.

Дажбоже, Єдиносущий і Рідний Господи наш, 
ми молимося Тобі, сповідуючи нову святу сутність Твою, у святому письмі МАГА ВІРА, Пророком об'явлену. 
І чують Молитву нашу Предки наші. 
І радуються душі їхні. 
І з Молитвою нашою ідуть в Майбут­нє Потомки наші.
Дажбоже, Ти є в усьому, і все є в Тобі. 
Ти Всесвіту Енергія Самоутверджуюча і ніким Незнищима. 
Ти Душа душі нашої. 
Ти володієш силами духовного і тілесного жит­тя нашого

3. Рунтато, зробивши паузу, говорить до Присутніх:
— Ласкаво прошу всіх сідати.

4. Рунтато, почекавши поки всі сядуть, про­довжує:
— МАГА ВІРА пише: з Небуття по­стає  Буття. З Буття постає Небуття. Існує Вічне Коло Перетворень. І тому смерти
не   існує.   Життя   всеперемагаюче,   всеторжествуюче.  Тіло  спочилої  Людини
оновлюється в тілі новонароджених близьких і далеких Ро­дичів. Оновлюється її образ і властивості її генів.

О, Дажбоже, Ти істинний Бог наш. 
Ми Твої сини і дочки. 
Ти, Всемилосердний, опі­куєшся нами на Землі, 
і в Царстві Духа Предків Рідних. 
І Ти однаково всіх нас любиш так, 
як добрі мати і тато однаково всіх своїх дітей люблять.

Дажбоже, Ти душу нашу обезсмертнюєш, 
щоб вона була поєднана з Предками і Потемками нашими. 
І щоб була вона сама собою в дні щастя і горя. 
І щоб ніколи її радощами і смутками не володіла сила чужовірна 
— сила чужих розумінь Бога, чужих розумінь Правди і Віри.

Дажбоже, ми живемо, славлячи святе ім'я Твоє. 
Ми Законами Правильного Жит­тя, 
у святому письмі «Мага Вірі» об'явле­ними, 
удосконалюємо Почування і Мислення наші. 
З Дажбожою Свідомістю наша свідо­мість поєднана. 
З Дажбожою Вічністю наша вічність поєднана на Землі й на Небі.

Брати і Сестри, душа спочилого ........ (ім'я сказати), 
Душа СПОЧИЛОЇ (ім'я сказати) пішла у Царство Духа Предків Рідних. 
І ми все, що вона мала добре, добрим словом споминаємо, щоб святилися Добро, Любов, Про­щення. І вічна пам'ять про душу добру.

О, Всемилосердний Дажбоже, 
Ти завжди і всюди зі своїми синами і дочками, 
вони бо є і помічниками (внуками) Твоїми.

О, Дажбоже, 
Ти Святий своєю ласкою всепрощення і 
великий таїнами своєї Вічности. 
Віруючи Тобі, знаємо: душу спочилого (спочилої) не треба успокоювати. 
Душа сама себе успокоїла, звільнившись від всіх життє­вих турбот, клопотів. 
І в усіх прощення по­просила. І навіки спочила, перейшовши у стан світлого Блаженства.

5.  Рунтато  підходить  до  домовини,  стає  два  кроки вперед від ніг спочилого
(спочилої), обличчям до спочилого (спочилої). І говорить:
— Достойний (Достойна)........ (ім'я сказа­ти), 
серце земного життя Твого погасло. 
Та рідний образ Твій ніколи в серцях наших не погасне. 
Та слово Твоє щире ніколи в серцях наших не затихне. 
Та добре серце Твоє в серцях наших ніколи не забудеться. 
Вічна пам'ять Тобі!

6. Рунтато, ставши обличчям до Присутніх, каже:
Усі спочилі прадіди, прабабусі ждуть приходу свого потомка. 
І тому він не лиша­ється у забутті. 
Він, залишивши одяг смертний, зодягнув одяг Безсмертя, одяг вічної Пам'яти.

О, Дажбоже, 
так, як Ти щороку воскре­шаєш силу Світла у Різдві Світла Дажбожого, 
так, як Ти щороку звеличуєш це вос­кресіння у Великодні Світла Дажбожого, 
так  Ти  обезсмертнюєш  душу  спочилого (спочилої) у душі Народу, в Царстві Духа
Предків.
Царство Духа Предків Рідних — це є Цар­ство Пам'яти у Світі Народу, у житті і по­мислах Народу.

7. Рунтато, ставши біля трибунки, спокійно чи­тає життєпис, що отримав у писемній формі від роди­чів  чи  приятелів покійного. У життєписі перечислюються добрі довершені справи,
вірність РУНВірі. Прочитавши життєпис, рунтато говорить:
Брати і Сестри, Духовний Учитель Лев Силенко, Пророк Дажбожий, 
об'явив нам благу вість, що Дажбог — Свідомість Світу, 
і Тато Орь і Мати Лель, славні Первородителі наші, 
освідомлювали себе, єднаю­чись із Свідомістю Світу. 
І коли б не було Дажбога, то Світ не був би Світом, 
і не було б Людства, не було б свідомого і несвідомого Буття.

Дажбог — Світло; 
ми в Світлі і Світло в нас; 
немає віри вищої за Світло. 

Дажбог — Правда; 
ми в Правді і Правда в нас; 
немає віри вищої за Правду.

Дажбог — Безсмертя; 
ми в Безсмерті і Безсмертя в нас; 
немає віри вищої за Без­смертя. 

Дажбог — Любов; 
ми в Любові і Любов в нас; 
немає віри вищої за Любов.

Дажбог — рідний Бог наш; 
ми в рідно­му Богові і рідний Бог у нас; 
немає віри вищої за рідного Бога так, 
як немає матері ріднішої за рідну матір.

У  благородному  розумінні  Бога,  Віри, Правди, Любови, Краси, Мудрости втілена
благородність  вдачі людської. Чим більш віра толерантна, тим більш благородними
є її віруючі.

8. Рунтато, підійшовши до домовини, говорить:
Любий побратиме ........ (сказати ім'я) люба посестро (сказати ім'я), 
з любов'ю до Дажбога, 
з любов'ю до роду свого, 
зі святою наукою Пророка рідного, 
з добрим серцем і чистою душею, 
ти врочисто зібрався (зібралася) в дорогу Вічности, яка йде у Зоряне Царство Духа Предків Рідних.
Готуючись  у  Дорогу  Вічности, ти, любий побратиме (ти, люба посестро), молився
(молилася):

Дажбоже, коли закінчиться шлях мого земного життя, 
я стріну Первоматір Лель і стріну Первотата Оря. 
І скажу їм, і всім Родичам моїм, що життя, отримане від Народу, 
було віддане Народові. 
Не було в мене зради Рідної Віри — Рідної Дороги Життя. Не було в мене поклоніння чужим вівтарям, чужим розумінням Бога. 
Життя моє Рідною Вірою славило мій рідний Народ 
і всіх на Світі людей добрих, 
Дажбоже мій.

9.  Рунтато  біля  Жертовника  з  вазоночка бере три колоски і кладе їх на груди
спочилого.   Картку   (знамено   Дажбоже)  ставить  всередині  відчиненого  віка
домовини,  перед  профілем спочилого. Коли домовина закрита, то колоски кладе на
й віко.

10. Дві особи роздають свічки присутнім, які запалюють їх.

11. Рунтато, як стало тихо після запалення свічок, біля жертовного престолу говорить:

О, світлі Первородителі наші, мати Лель і Тато Орь, 
Ви Єство нашого єства. Ви образ нашого образу. 
Прийміть  потомка  свого  до  Зоряного  Царства Духа Предків Рідних, де достойні
сини і доньки Оріони (України-Руси) спочивають.
Де немає Часу, немає Страждань, Хвороб, Старіння, 
а є Світи, де всі складові частини Буття не гноблені Небуттям, 
де Добро не змагається із Добром, 
де Зло не змагається із Злом.

О, Дажбоже Єдиносущий, 
слава Тобі, Ти і ми — одна сутність Духа і Тіла, 
Ти самоутверджуюча Енергія вічного Буття.

12. Рунтато, підійшовши до домовини спочи­лого, говорить:
— Любий побратиме ........ (сказати ім'я),люба посестро (сказати ім'я), 
стрінуть тебе у Царстві Духа Предків Рідних славні Предки твої. 
І душу твою добру приголублять. 
І будеш ти, як рідний між рідними (як рідна між рідними).
У Царство Духа Предків Рідних прибув­ши, 
згадай смутки і радощі наші. 
І прости Родині своїй, прости побратимам і посестрам своїм, 
коли може хтось нерозваж­ним словом смутив добре серце твоє.
І скажи, у Царство Духа Предків Рід­них прибувши, 
що ми натхненно бережемо вірність Вітчизні, 
вірність рідній Землі, 
яку Предки нам навіки-вічні в спадок передали.

13. Рунтато, ставши біля жертовного престо­лу, говорить:
О, Дажбоже, 
правдивий Господи наш, 
Ти є в усьому і все є в Тобі. 
І Правда живе в Тобі, як серце в тілі. 
І Безмежжя живе в Тобі, як Світ у Вічності. 
Ти святая Душа всюдисущого і вічносущого Життя.

14. Рунтато (коли є чимало присутніх чужин­ців) спокійно і виразно читає по-англійському.

15. Рунтато, ставши біля домовини спочилого, говорить:
Твій добрий Рід у всьому Світі від­чув, 
що Твоє добре серце перестало битися. 
Бо є таїна таїн — невидимими шляхами з'єднане життя сина і дочки, 
матері і тата, бабусі і дідуся зі всім Родом. 
І людина, яка навіки спочила, далі живе в серці Роду свого, 
биття її серця далі б'ється в серці Роду свого, 
і ніколи не затихне.

Брати і Сестри, святе письмо МАГА ВІРА благовістить, 
що життя походить з Світла Дажбожого, 
і життя відходить до Світла Дажбожого так, 
як вода Дніпрова, випаровуючись, підноситься до Неба, 
стає хмарою і не вмирає, 
а знову повертається до рідного лона Дніпра святого.

Так і людина, спочивши, відходить у Світ Предків Рідних і знову повертається у Світ Потомків Рідних. 
о, велика таїна Твоя, Дажбоже наш!

16. Рунтато дає знати двом особам, щоб вони з дарами стали біля  домовини  обличчям  до  обличчя  спочилого (спочилої). Добре, щоб ці особи
були в українському вбранні, але без квітів на голові, і без стрічок.

17. Рунтато говорить, ставши перед Жертов­ником Духа Предків Рідних:
Дажбоже наш, 
Ти воістинно утвер­див навіки-вічні життя наше на землі преба­гатій, 
де ріки солодководі, 
де ліси медоносні, 
де сонце лагідне, 
де поля золотоколоссям прославлені, 
де гаї птахами співучі.

І щедротно Ти, Дажбоже наш, 
обдарував нас, вірних своїх, 
і вродою, і кмітливі­стю, і любов'ю, і відвагою, і працьовитістю, і силою, 
щоб ми були самі собою, 
щоб ми мали Рідну Віру, рідне розуміння Бога і життя, 
і не згинули, влившись у чужі пле­мена і народи.

Бо так, як інші народи воліють бути самі собою з собою, 
так і ми, вірні Твої, Дажбоже наш, 
воліємо бути самі собою з собою на славу свою 
і на славу всіх добрих людей на Світі.

18. Рунтато, поклонившись до тих, що стоять з дарами, бере вар і  кладе  в  домовину  біля ліктя. І бере хліб святий і, поцілувавши його, кладе
біля вару, і каже:

Прийми (любий дідусе, люба бабусе, люба мати —треба  назвати  спочилу  людину  відповідно  до  її родинного стану і сказати її
ім'я),  прийми  від  родини,  прийми  від  всіх  нас святі дари. Прийми в Дорогу
Вічности ідучи.

19. Після цих слів, рунтато стоїть мовчки сім секунд біля домовини. І, поклонившись, відходить. 
і відходять ті, що приносили дари.

20. Рунтато стає біля трибунки і говорить:

Уся родина, усі ми тут присутні стоїмо, 
осяяні вірою у життя вічне. 
Святе письмо МАГА ВІРА каже нам: 
хто наро­дився, не вмирає. 
Вік проживши, довгий чи короткий, входить у світ «мрі» (мрії). 
І так, як після ночі постає день, так після смерти постає життя.

«Смерть — це час, коли людина зали­шає одіння тимчасове, і бере одіння Вічно­сти», — пише святе письмо МАГА ВІРА (21, 16).

Визнаючи науку рідного Пророка, ми ві­римо: людина народжена Любов'ю, живе в Любові. Дажбог — Любов; ми в Любові і Любов у нас; Немає віри вищої за Любов.

Існує  вічне  Життєоновлення: і тому внуки подібні на дідів. І тому ті Українці,
які  жили  1000  літ  тому  і  ті Українці, які живуть сьогодні, подібні самі на
себе.  І  спочилий  (спочила)  житиме  в  душі  й  тілі Народу рідного, і нині і
завжди.

21. Рунтато бере з кошика, наповненого сві­жими червоними пелюстками, одну пелюстку. (У ко­шику  мають  бути  пелюстки,  а  не головки квітів). І, тримаючи в пучці підняту
пелюстку, говорить:

Хай ця пелюстка, як промінь Світла вогнистого, життєдайного, 
опромінює і уквітчує Дорогу твою, 
яка веде у Зоряне Царство Духа Предків Рідних.

22.  Рунтато кладе пелюстку на груди спочилоі людини, підходить до магнітофону і
непомітно  включає  Поховальну пісню Побратимську (або Посестринську). Як тільки
починає лунати пісня Похо­вальна, усі спокійно рядком підходять — кожний бере з кошика пелюстку і кладе її на груди спочилого (спочилої).

ПОБРАТИМСЬКА
Прощай, Побратиме, прощай, Побратиме, 
Величний і рідний, прощай, 
Дажбог твою душу завжди берегтиме 
І дасть їй безсмертя і рай.

Прощай, Побратиме, ідеш ти до Оря, 
Ідеш ти до матері Лель, 
Немає ні смутку, немає ні горя 
У храмі небесних осель.

Прощай, Побратиме, і днини, і ночі 
Не будуть тривожить тебе, 
Поглянь, прославляють заплакані очі 
Життя трудівниче твоє.

Прощай, Побратиме, в Дажбожі заграви 
Промінням полинула вість, 
Що йдеш ти до Предків великої слави, 
Як син їхній — праведний гість.

Прощай, Побратиме, прощай, Побратиме, 
Величний і рідний, прощай, 
Дажбог твою душу завжди берегтиме 
І дасть їй безсмертя і рай.

ПОСЕСТРИНСЬКА
Ідеш Ти, Посестро, ідеш гордівлива, 
Від нас Праотців привітай! 
Ти будеш у Царстві Дажбожім щаслива, 
Ти йдеш у Безсмертя і рай.

Ідеш Ти, Посестро, ідеш працьовита, 
Натруджені руки Твої. 
Душа Твоя добра завжди буде жити 
У нашій Дажбожій сім'ї.

Дніпро повноводний, степи золотаві 
І Предків святії Могили,
Нетлінні Могили. В безсмертній заграві 
Нетлінні Твої світлі сили.

Ідеш Ти, Посестро, дитино Трипілля, 
Із даром Землі золотої. 
Зорею цвістимеш в Дажбожім привіллі 
Родительки Лель пресвятої.

23.  Після  Прощання  зі  спочилим  (зі  спочилою) прапор, що лежав на домовині,
спокійно  і врочисто скласти. На Цвинтар рунтато їде (чи йде) перший, з ним його
помічник  з  Трисуттям  і  Прапором.  За  рунтатом  їде (чи несуть) домовина, за
домовиною йде родина і ближчі приятелі.

24. Рунтато біля могили, де стоїть домови­на, читає молитву: (Він зобов'язаний мати свядану і нагрудне знамено Дажбоже).
Дажбоже мій, 
Ти є святая таїна Вічности, 
Ти є святая Душа Безмежности, 
Ти є святеє Слово Життя. 
Ти є світло душі моєї. 
Ти є голос спокою мого. 
Ти є в сльозі й усмішці моїй. 
Ти є заповідь мого безсмертя в безсмерті народу мого, 
правдивий Госпо­ди, Дажбоже мій.

У  оселях Царства Духа Предків Рідних посели, милосердний Дажбоже, спочилого....
(Ім'я)   спочилу........  (ім'я),  бо  це  творіння  Твоє,  Твоя  любов  і  Твоє
милосердя.  Ти  Все-праведний  Господи,  обезсмертнюєш  дітей Своїх Духом Святої
РУНВіри. Духом пам'яти Вічної у Вічності Народу.

25.  Рунтато,  маючи  в руці писало кольору червоної вохри, креслить на домовині
символ^^^ (Трисуття). І промовляє:
Святою  Таїною  Дажбожої Вічности і Всюдисущности, засвідчую, що любий син (люба
дочка) відправляється на лоно рідних Родоначальників.

26. Рунтато сипле крихти землі на домовину і каже:
Вічна Тобі пам”ять! Жди і нашого приходу.

27. І в цей час лунає пісня (треба мати магнітофон), або присутні співають,  а  коли  цього немає, то пісенним тоном говорить рун тато пісню тоді,
коли всі, прощаючись, сиплють крихти землі.

О, Великий Дажбоже,зорею,
Шлях сія до небесних Осель,
Поєднай мирну душу з душею
Тата Оря і Матері Лель.

Вічна пам”ять про душу спочилу,
Пам”ять світла, як сонце, свята.
Уквітчаєм любов”ю могилу
На безсмертя – на вічні літа!

Поєднай мирну душу із Світом 
Рідних Весен, Ланів і Дніпра. 
Щоб жила вона променем-квітом 
У Безсмертній Святині Добра.

О, Великий Дажбоже, ми знаєм 
Твій Закон — Твоє вічне Буття, 
Що померши, в Тобі воскресаєм 
Неповторністю душ і життя.

28.  Коли  пісня  закінчилася, рунтато вклонивсь могилі, йде з цвинтаря. Хтось з
родини усіх запро­шує на тризну (на поминальний обід).
ПРИМІТКА: Коли спочилий їде не на кладо­вище,  а  в  світло (тобто, Єднається зі світлом вогню), рунтато всю ту дію, яку
він здійснює на кладовищі, має здійснити у поховальному домі.

Коли  рунтато  їде  на  кладовище,  і  вже  з  кладовища  не  буде  вертатися до
поховального  дому, він при допомозі побратимів, повинен все, що є на жертовному
престолі,  покласти  (не  поспішно, бо це є святощі) до своєї валізи, і передати
своєму помічни­кові. Усі, хто їде (чи йде) на кладовище, готуються в дорогу.
Рунтато  за  здійснення  Обряду  Поховання не бере плати: але родина чи той, хто
опікується по­хороном,  зобов'язаний  зразу після похорону покрити витрати, які зробив рунтато
на  оплату  дороги,  а  також  оплатити  ті  дні, які рунтато витратив на справи
похорону, відлучившись від тієї праці, яка йому дає хліб щоденний.
Примітка: Коли  відбувається Обряд Поховання Дитини, тоді замість Поховальної пісні, лунає
тільки  мелодія  цієї  пісні.  І обряд здійснюється скорочено: детальніше про це
йде мова у ТРЕБНИКУ.

її МОЛИТВА ПРОЩАННЯ

Перед здійсненням Обряду Поховання відбува­ється Вечірня священна година. Рунтато читає Мо­литви,  взяті  з  Обряду  Поховання.  І  на  Вечірній годині (на бажання дружини
спочилого чоловіка) читає від її імени «її Молитву Прощання». Рунтато читає:

Дажбоже мій, плаче душа моя, 
бо сонце земного життя чоловіка мого навіки погасло. 
Та любий образ його ніколи в серці моєму не погасне. 
Та любе слово його ніколи в серці моєму не затихне. 
Та люба щедротність його ніколи в серці моєму не зів'яне, 
Дажбоже мій!

Дажбоже мій, 
в далеку Дорогу Зоряну, яка веде в Царство Духа Предків, 
врочисто і мовчазно зібрався любий чоловік мій. 
І стрінуть його, як сина, Мати Лель і Та­то Орь, 
в немеркнучому зоряному світі лас­ками стрінуть його вічними. 
І вічним буде він у Вічності Дажбожій. 
І тепло любови моєї грітиме душу його, 
і він промінем сві­титиметься в серці моєму, 
Дажбоже мій!

Дажбоже мій, 
не радують душу мою ні дні сонячні, ні скарби земні. 
Чоловік мій любий від мене відійшов у Царство Духа Предків, 
о, довга розлука ця, о, глибокі страждання ці!

У Царство Духа Предків прийшовши, 
любий чоловіче мій, 
згадай радощі й смутки життя нашого й прости мені, 
коли я може словом нерозважним смутила серце твоє. 
І Предкам скажи, що я гідно їхні заповіти бережу — 
гідно Вітчизні служу, 
Дажбоже мій!

ЙОГО МОЛИТВА ПРОЩАННЯ
Перед здійсненням Обряду Поховання відбува­ється Вечірня священна година. Рунтато читає Мо­литви,  взяті  з  Обряду  Поховання.  І  на Вечірній годині (на бажання чоловіка
спочилої) читає від Його імени «Його Молитву Прощання».

Дажбоже мій, 
плаче душа моя, 
бо сонце земного життя дружини моєї навіки погасло. 
Та любий образ її ніколи в серці моєму не погасне. 
Та любе слово її ніколи в серці моєму не затихне. 
Та люба щедротність її ніколи в серці моєму не зів'яне, 
Дажбоже мій!

Дажбоже мій, 
в далеку Дорогу Зоряну, яка веде в Царство Духа Предків, 
врочис­то і мовчазно зібралася люба дружина моя. 
І стрінуть її, як доньку, Мати Лель і Тато Орь, 
в немеркнучому зоряному світі ласками стрінуть її вічними. 
І вічною буде вона у Вічності Дажбожій. 
І тепло любови моєї грітиме душу її. 
І вона промінем світити­меться у серці моєму, 
Дажбоже мій!

Дажбоже мій, 
не радують душу мою ні дні сонячні, ні скарби земні, 
дружина моя люба від мене відійшла в Царство Духа Предків, 
о, довга розлука ця, о, глибокі страждання ці!
У Царство Духа Предків прийшовши,
люба дружино моя, згадай радощі і смутки життя нашого. 
І прости мені, 
коли я може словом нерозважним смутив серце твоє. 
І Предкам скажи, що я гідно їхні заповіти бережу — 
гідно Вітчизні служу, 
Дажбоже мій!


ОБРЯД ПОХОВАННЯ ДИТИНИ
З  Обряду  Поховання  рунтато  випускає  всі  ті  розділи,  які  відносяться  до
поховання  дорослої  людини. (Хто спочив, маючи закінчених 15 років, відходить в
Царство Духа Предків Рідних, як людина доросла).
Обряд   Поховання  Дитини  має  в  основному  молитовну  форму.  (Замість  пісні
Побратимської  чи  Посестринської, має бути поховальна мелодія). Знамено Дажбоже
(Трисуття), свічки і пелюстки в кошику з свіжих квітів мають стояти на жертов­ному  престолі  так,  як  і  тоді,  коли  здійснюється  Обряд Поховання дорослої
людини.
Рунтато,  промовивши  головні  Молитви,  ті,  що  є  в Обряді Поховання дорослої
людини, говорить:
Дажбоже наш, 
Господи Милосерд­ний. 
Діти Тобою люблені, святі Твої діти. 
Ти їм даєш майбутнє і їм передаєш досвіди, звички, таланти родичів їхніх. 
У дітях живе Минуле, Сучасне і Майбутнє Роду їхнього. 
Усі ми любимо дітей наших. Тішимося радощами їхніми. 
І сумуємо смутками їхніми. 
Та сьогодні з болем розлучаємося з дитям, 
яке відходить у Царство Духа Предків Рідних.

Рунтато, ставши біля домовини дитини, каже:
Люба дитино, 
ти рано, дуже рано спочила. 
Вийшла з обіймів любої матері, 
яка життя тобі дала і 
яка леліяла бачити тебе людиною дорослою і достойною. 
Та не завжди всі хотіння матерів здійснюються, 
бо такі властивості життя. 
Є квіти, які в'януть, не розквітнувши.
Є сотні причин, 
які не дають дитині сил стати дорослою людиною. 
Хвороби. Голодівки. Стихійні лиха. 
І вони спиняють биття серця дитячого. 
І завдають велике горе матері, татові, родові.

Усі ми знаємо: 
є лихо, яке ніхто не може обминути. 
І цим лихом є відхід дитини у Царство Духа Предків Рідних. 
Лихо велике до глибини душі вражає роди­чів. 
Та родичі усвідомлюють: те, 
що ста­лося, не можна ні сльозами, ні смутком облегшити.

У наших давніх Предків було переко­нання: 
коли дитина народилася, то треба плакати, 
бо життя — це терпіння, страж­дання, боротьба, клопоти. 
А коли людина умирала, вони казали: життєві муки закін­чилися. 
Пішла людина у Зоряне Царство Духа Предків Рідних, 
де немає болів, страж­дань, хвороб, нещасть.
Брати і Сестри — сини і дочки Дажбожі, любі родичі! 
Дитина тішилася світом, мала свої дитячі радощі. 
Тішилася любов'ю родичів і тішилася сонцем і всім, 
що її оточувало. 
У її серці було багато світла, радощів, 
бо до її душі не вторгалися кло­поти людей дорослих. 
І так зі святою ди­тячою душею, 
з усмішкою дитячою, пере­стало битися серце дитини. 
Святе серце свя­тої душі.

І в цю хвилину ми молимося Дажбогові, 
Святому Духові Народу нашого, 
і віримо, що любе дитя не померло. 
Дитя живе в нашій душі. 
Дитя живе в серці родини своєї. 
І вічно житиме у пам'яті Роду свого. 
Слава Дажбогові — Дателеві несвідомого і свідомого буття.

Рунтато йде на цвинтар, за ним —домовина   спочилої  дитини,  її  родичі,  та  всі  інші.  Біля  могили  рунтато
говорить:

Люба ДИТИНО (говорить її ім'я ........), ти ніколи не постарієш. 
Ніколи старечих клопо­тів, страждань не матимеш. 
Ти зі святою дитячою душею, з обличчям, 
яке подібне на сонячну весну, 
відходиш у Зоряне Царство Духа Предків Рідних.

І славні Первородителі (Тато Орь і Мати Лель) 
і далекі бабусі і дідусі, 
що вже спочили, стрінуть тебе. 
І приголублять. 
І ти між рідними будеш рідною любою дити­ною. 
І ти ніколи не відчуватимеш самоти.

Рунтато на труні ставить червоною вохрою Трисуття «/\/\/\». І каже:

Відходить у Царство Духа Предків Рід­них 
з квітами любови нашої. 
З квітами віч­ної пам'яти. 
Слава Дажбогові.

На могилі рунтато ставить з лівої сторони мо­гили  свічку,  запаливши  її.  І  починає  співати  пісню сам (або в присутності
вірних РУНВіри):
О, Великий Дажбоже, зорею 
Шлях сія до Небесних Осель. 
Поєднай мирну душу з душею 
Тата Оря і Матері Лель.

Вічна пам'ять про душу спочилу, 
Пам'ять світла, як сонце, свята. 
Уквітчаєм любов'ю могилу
На безсмертя — на вічні літа!

Поєднай мирну душу із Світом 
Рідних Весен, Ланів і Дніпра. 
Щоб жила вона промінем-квітом 
У Безсмертній Святині Добра.

О, Великий Дажбоже, ми знаєм 
Твій Закон — Твоє вічне Буття, 
Що померши, в Тобі воскресаєм 
Неповторністю душ і життя.

Після  пісні  рунтато  бере  в  жменю  землиці. Сипле на труну, що вже опущена в
могилу. І каже:
Люба дитино, 
жди і нашого приходу. 
Дажбог з тобою, 
Дажбог — Милосердний і Всеправедний Господь наш!

40-ДЕННЯ. ПОМИНКИ
Рунтато,  запрошений  родиною на кладовище, читає Молитви біля могили спочилого.
Після молитв, каже:
Є  в  нас  святий  звичай,  який  ми  бережемо  впродовж трьох тисячоліть. Святе
письмоМАГА ВІРА (50-ий День, розділ 14-ий) пише:
2500  років  тому  наші  родичі (скити) померлого володаря (на возі чи на санях)
возили від селища до селища. Жителі се­лища виходили проводжати у Царство Духа Предків померлого. (Скити вміли бальза­мувати, і тіло померлого не розкладалося).
Геродот у «4-ій книзі» пише, що «най­ближчі  кревняки  кладуть померлого скита на віз і возять по приятелях. Приятелі
стрічають і вгощають тих, які йдуть з небіж­чиком,  і небіжчикові ставлять їжу». Так возять звичайних (скитів) сорок днів, а
потім ховають».
Скитський (праукраїнський) поховаль­ний  обряд  шляхом повторення, передавався від покоління до покоління. І пережив
ти­сячоліття. І живе цей обряд в трохи пере­осмисленій  формі  й  сьогодні:  після  сорока  днів  поховання,  ми відзначаємо
поминки».

Прочитавши оповідь про значення і походжен­ня обряду 40-Дення, рунтато каже:
Сповідуючи РУНВіру, ми маємо рідні обряди і рідні звичаї. 
Тобто, свої ритуали і свою мораль. 
У нас є Шлях Життя Укра­їнський. 
І ми щасливі, що не є релігійними по-чужому, 
не є моральними по-чужому. 
У нас є Шлях Незалежної Духовности. 
Слава Дажбогу, Господу Богу нашому.

Кладучи квіти на могилу спочилого (спо­чилої), 
ми обезсмертнюємо Його (її) вічною пам'яттю. 
І робимо це так, як наші славні Предки робили. 
І наші Потомки, ідучи нашими шляхами, так робитимуть. 
Слава Дажбогу, Господу Богу нашому, слава!

На  кладовищі  рунтато  каже  Молитви  (дві,  три),  узяті  з  Обряду Поховання.
Звичайно: після поминаль­ної молитви, родина має поминальний обід.

ОСОБИСТЕ БЛАГОЧЕСТЯ
Рунтато на священній годині вірним пояснює:

Особисте  благочестя  значить  особисте  світле хотіння скласти поклін тому, хто
відійшов  у  Царство  Духа  Предків.  Особисто  (без  пригадок  сторонніх людей,
родичів чи рунтата) відчути обов'язок відвідати Мо­гилу,  покласти  на  ній  квітку  любови.  І  особисто  молитовне  звернутися до
Всеправедного  і  Всемилосердного  Господа  Дажбога,  щоб  Він  опікувався душею
дорогої  людини.  І  дати  біля  могили  обіцянку  Дажбогові  і  спочилій людині
(чоловікові, дружині, татові, мамі, синові, дочці, братові, сестрі, прияте­леві,  приятельці)  проявляти  в житті добрі дії на славу Дажбожу, на славу Роду
свого, на вічну Пам'ять дорогої людини.
Маючи «Молитовник» або «Священну книгу — Требник», віруючий (віруюча) (самітньо чи з родича­ми, приятелями) стає біля Могили. Молитовно кла­няється  і  читає  Молитву.  Після  Молитви  (коли має можливість) кладе квітку.
Ставить запалену свічку. Стоїть у хвилинній мовчанці. Кланяється. І відхо­дить.
Обряд особистого благочестя ознаменовує благо­родство, душевну доброту людини. Світлу Віру у Всеправедного Господа Дажбога.
Могилу відвідати бажано на Навський Великдень (Проводи), та і в звичайний день.

ОСОБИСТЕ БЛАГОЧЕСТЯ МОЛИТВИ
пам'ять про мужа:
Дажбоже мій, заопікуйся душею мого любого мужа (ім'я ....), який відійшов у Цар­ство Духа Предків. Я обіцяю бути добродій­ною  в  ім'я  його. І я молюся, щоб душа його перебувала між безсмертними душами
Тата  Оря  і  Матері  Лель, і всіх праведних мужів і дружин, слава Тобі, Дажбоже
мій.

пам'ять про дружину:
Дажбоже мій, заопікуйся душею моєї любої дружини (ім'я ...), яка відійшла в Цар­ство Духа Предків. Я обіцяю бути добродій­ним в ім'я її. І я молюся, щоб душа її пере­бувала  між  безсмертними душами Тата Оря і Матері Лель, і всіх праведних дружин
і му­жів, слава Тобі, Дажбоже мій.

пам'ять про тата:
Дажбоже мій, заопікуйся душею ша­новного тата (ім'я...), який на вічний спочи­нок відійшов у Царство Духа Предків. Я обі­цяю робити добродійство в ім'я його. І мо­люся, щоб його душа перебувала між без­смертними  душами  Тата  Оря  і Матері Лель, і всіх праведних чоловіків і жінок,
Дажбоже мій.

пам'ять про маму:
Дажбоже мій, заопікуйся душею ша­новної мами (ім'я ...), яка на вічний спочи­нок відійшла в Царство Духа Предків. Я обі­цяю робити добродійство в ім'я її. І молю­ся, щоб її душа перебувала між безсмертни­ми  душами  Тата  Оря і Матері Лель, і всіх праведних жінок і чоловіків, Дажбоже
мій.

пам'ять про сина:
Дажбоже  мій,  заопікуйся  душею  мого любого сина (ім'я ...), який покликаний у
Царство Духа Предків. В ім'я пам'яти про нього, робитиму добродійство. Спрямуй його душу до Предків. І поєднай її з жит­тям  безсмертної  душі  Тата Оря і Матері Лель, і всіх праведних синів і доньок,
слава Тобі, Дажбоже мій.

пам'ять про дочку:
Дажбоже  мій,  заопікуйся  душею  моєї  любої  доні  (ім'я...),  яка покликана в
Царство Духа Предків. В ім'я пам'яти про неї, роби­тиму   добродійство.  Спрямуй  її  душу  до  Предків.  І  поєднай  її  з  життям
безсмертної душі Тата Оря і Матері Лель, і всіх правед­них доньок і синів, слава Тобі, Дажбоже мій.

пам'ять про брата, побратима, приятеля:
Дажбоже мій, заопікуйся душею мого любого брата (ім'я ...), який відійшов у Цар­ство Духа Предків. Я робитиму добродій­ство  в  ім'я  його. Милосердністю своєю об'єднай душу його з вічним життям душі
Тата Оря і Матері Лель, і всіх праведників, слава Тобі, Дажбоже мій.

пам'ять про сестру, посестру, приятельку:
Дажбоже мій, заопікуйся душею моєї любої сестри (ім'я...), яка відійшла у Цар­ство Духа Предків. Я робитиму добродій­ство в ім'я її. Милосердністю своєю об'єд­най  душу  її  з  вічним життям душі Тата Оря і Матері Лель, і всіх праведників,
слава Тобі, Дажбоже мій.(МАГА ВІРА)
ГОТУЮЧИСЬ ДО СВЯЩЕННОЇ ГОДИНИ
Рунтато вибирає зі святого письма МАГА ВІРАвсе  те,  що потрібне для змісту тієї чи іншої священної години. Він прагне, щоб
священна годи­на була захоплюючою, багатою, натхненною, пере­конливою.
Рунтато  прагне,  щоб  віруючі  збагачували  себе святою наукою рідного Пророка,
об'явленою   в   «Мага  Вірі».  Він  збуджує  у  віруючих  почуття  зріднености,
взаємопошани,  вибачливости,  взаємопрощення.  Він  прагне  покращити у віруючих
настрій, старається, щоб ніхто з віруючих не був скривджений, при­гноблений.  Віруючі,  відчувши в рунтатові людину щиру, чесну, порядну, відчувши
в  рунтатові щире хотіння бути слугою народу, хотіння з кожним розділити хвилину
смутку і радости, щиро поважа­тимуть його, як свого духовного тата.
Рунтато метою свого життя усім дає відчу­ти, що життя присвячує проповідуванню науки рід­ного  Пророка,  знаючи,  що  рідний  Пророк посланий народові Богом для спасіння
народу, для утверджен­ня духовної волі України-Руси. Вірний РУНВіри знає, що РУНВіра —це   Дорога   Українського   Життя,   Дорога   Духовної  Незалежности,  вільного
самопроявлення; Дорога, яка єднає його Минуле, Сучасне і Майбутнє.
Рунтато  знає:  коли  вірні  РУНВіри  не  чуються  на  священній  годині зручно,
приємно,  то  в  цьому вина рунтата, який не добре підготовив себе до здійснення
священної години, і цим продемонстру­вав неповагу до себе і до всіх тих, які прийшли на священну годину.
Нижчеподані  описи у справі підготовки до священної години, присвяченої святові,
є тільки зразком, прикладом.
Рунтато  (або  виконуючий обов'язки рунтата) повинен підготуватися до здійснення
священної  години, маючи святе письмо «Мага Віру». Особливу увагу звертає на Дні
42, 44, 46, 47, 49— «Питання і Відповіді» та на 48-ий День (Сім Законів Пра­вильного  Життя).  Проглядаючи  ці  Дні,  знаходить  потрібне  джерело:  записує
сторінку (День і розділ), де має читати.
Готуючи оповідь, присвячену святові, користу­ється  Покажчиком: знаходить у «Мага Вірі» короткі чи ширші описи свята, які має
читати  на священній годині. Священна година повинна мати план, де зазначено, що
і коли читається, і які молитви, пісні впроваджені в священну годину.
КАЛЕНДАР СВЯТ
1  Березня 
Новий рік, Благовіщення 
9  Березня 
День Тараса Шевченка
24 Березня 
Жайворонкова Неділя 
7   Квітня 
Вербна Неділя
8   Квітня 
Білий Тиждень 
14 Квітня 
Великдень Світла Дажбожого 
21 Квітня 
Навський Великдень. Провідна Неділя 
28 Квітня 
День Охорони Животини
2   Травня 
Свято Весни, День Тата Оря 
21 Травня 
День Рослинного Світу 
26 Травня 
Обхід Зеленої Ниви
2   Червня 
Клечальна Неділя. Зелені Свята 
22  Червня 
Свято Купала
7    Липня 
День Лицаря-Царя Святослава
12  Липня 
День Жертводавця 
21  Серпня 
День Обжинок 
27  Серпня 
День Івана Франка 
27  Вересня 
День святого письма МАГА ВІРА 
14  Жовтня 
День Юних Народних Звитяжців 
27  Жовтня 
День Слави Народних Богатирів
5   Листопада 
День Народного Гніву 
12  Грудня 
День Матері Лель
23  Грудня 
Свята Вечеря
24  Грудня 
Різдво Світла Дажбожого 
6    Січня 
Водоосвячення
24  Лютого 
Обрітенська Неділя
25  Лютого 
День Лесі Українки

ПРИМІТКА: На  території  України-Руси 11 тисяч літ тому Мізинська культура (широко в Світі
відомі  її  чарівні  взори  (меандри),  які  й  нині є на наших вишивках) була в
апогеї  розвитку.  Учитель  Лев  Силенко,  ознаменовуючи Мізинську культуру і її
творців,  що  започаткували  прамову,  яка  стала  коренем мов Індо-Европейських
народів, впровадив в життя Громад РУНВіри літочислення—тепер  10.991  рік  Дажбожий.  1991  рік ознаменовує рік народження Ісуса Христа
(літочислення започаткувала Римська католицька церква).

