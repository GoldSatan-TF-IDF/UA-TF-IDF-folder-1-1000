Людська комедія. Сумна історія
Сароян Вiльям


Розділ 1. УЛІСС
  Одного дня маленький хлопчик, на ім'я Улісс Маколі, стояв над новою ховрашиною ніркою на своєму подвір'ї на Санта-Клара-авеню, в каліфорнійському місті Ітаці. Ховрашок вигорнув ще трохи свіжої, вологої землі й зацікавлено визирнув із нірки: хлопчика він бачив уперше, та не всі ж незнайомі - вороги! Улісс ще не встиг натішитися цим дивом, коли якийсь ітакійський птах сів на гілку старого горіха на подвір'ї й радісно заспівав, враз одвернувши хлопчикову жадібну увагу від землі до дерева. А потім сталося ще більше диво: здалеку долинули чахкання паровоза й гуркіт товарного поїзда. Хлопчик прислухався й відчув, як двигтить земля. Він зірвався з місця й прудко побіг, прудкіш, - так йому здавалося, - за все на світі.
  До переїзду Улісс прибіг саме вчасно і перед ним прогуркотів поїзд - від паровоза до останнього вагона. Він помахав рукою машиністові, але той не відповів. Він помахав ще п'ятьом чоловікам на поїзді, але жоден з них теж не відповів. Могли б, а не відповіли. Нарешті, побачив негра,- він стояв, спершись ліктями на поруччя гальмової площадки, й співав. Крізь гуркіт поїзда Улісс почув слова пісні:
Ти не плач, не плач, голубко, не заламуй руки, Заспіваймо краще пісню про стару домівку нашу, Про покинуту домівку в рідному Кентуккі.
  Улісс помахав і негрові, і - ось воно, справжнє й негадане чудо! - цей чоловік, такий чорний і несхожий на інших, замахав рукою у відповідь і гукнув:
  - Я додому їду, хлопче! Додому, до рідного краю!
  Маленький хлопчик і негр махали один одному, аж доки поїзд не розтанув удалині.
  Тоді Улісс озирнувся. Ось він довкола, його цікавий, лише йому знайомий світ. Дивовижний, порослий бур'яном, захаращений мотлохом, безглуздий, але прекрасний світ. Колією по шпалах дибав дідусь із клунком за плечима. Улісс помахав і йому, але дідусь був надто старий і втомлений, і щира привітність дитини вже не тішила його. Дідусь глянув на Улісса так, наче і він сам, і хлопчик давним-давно не існували.
  Малюк повільно повернувся й пішов додому, а у вухах усе ще чувся гуркіт поїзда, спів негра, його радісний вигук: "Я додому їду, хлопче! Додому, до рідного краю!" Він зупинився обміркувати все це, тоді обійшов високу мелію, підбиваючи ногою жовті, смердючі падалиці. І за мить усміхнувся усмішкою всіх Маколі - лагідною, мудрою, притаєною, сповненою приязні до всього на світі.
  Завернувши за ріг і побачивши свій дім, Улісс весело поскакав на одній нозі й розігнався так, що аж спіткнувся й упав, але зразу ж підвівся й застрибав далі.
  Його мати на подвір'ї годувала курей. Вона бачила, як хлопчик спіткнувся, впав і знову поскакав. Біля неї він зупинився, постояв мовчки, а потім поліз у курник шукати яйця. Знайшлося тільки одне. З хвилину він дивився на нього, потім узяв, підійшов до матері й дуже обережно подав їй, рухом, якого дорослим не збагнути, а діти ще не тямлять пояснити.
  Розділ 2. ГОМЕР
  Його брат Гомер їхав на велосипеді. Велосипед, хоч і старенький, хвацько долав грязюку путівця. Гомер Маколі був убраний в аж надто бахмату куртку телеграфного розсильного й затісний формений кашкет. Сонце сідало в урочистій вечірній тиші, такій любій серцю кожного ітакійця. Навколо хлопця, на старій-престарій землі Каліфорнії, спочивали сади й виноградники. І хоч Гомер поспішав, очі його жадібно вбирали красу краєвиду. "Ти тільки глянь! - казав він собі подумки, милуючись деревами, і сонцем, і травою, і хмарками.- Ні, ти тільки поглянь!" Він почав викручувати візерунки колесами велосипеда, і в такт цим плавним вихилясам голосно заспівав без слів - зворушливо й кумедно. А в уяві цю мелодію підхопив струнний оркестр, до нього приєдналися арфа,- на ній грала його мати,- і піаніно сестри Бесс. І щоб уже була вся родина (це Гомер згадав свого брата Маркуса), до оркестру долучався й акордеон, і милозвучні переливи його полинули то весело, то сумовито.
  Нараз у Гомерову музику увірвався стугін - в небі з'явилися три дивовижні штукенції. Розсильний глянув угору й хутко з'їхав у суху канаву. "Літаки",- сказав собі Гомер. До нього підбіг фермерський пес й почав квапливо гавкати, наче переказуючи щось дуже важливе. Гомер пустив усе повз вуха й лише раз обернувся й сказав: "Гав! Гав!" Просто так, аби спантеличити собаку. Знову сівши на велосипед, він поїхав далі.
  В'їжджаючи до міста, хлопець проминув, не читаючи, щит з написом:
           ІТАКА, КАЛІФОРНІЯ ТАМ ШУКАЙ РАЙ, ДЕ РІДНИЙ КРАЙ ЛАСКАВО ПРОСИМО, НЕЗНАЙОМЦЮ!
  На розі він зупинився, щоб пропустити довгу колону військових машин із солдатами. І так, як його брат Улісс вітав машиніста й бродяг на поїзді, він привітав вояків, віддаючи їм честь. Багато хто з солдатів відповів на вітання розсильного, А чом би й ні? Вони ще й самі були як діти.
  Розділ 3. ТЕЛЕГРАФНА КОНТОРА
  В Ітаці був уже вечір, коли Гомер під'їхав нарешті до телеграфної контори. Годинник у вікні показував за дві хвилини сьому. Всередині Гомер побачив містера Спенг- лера, начальника контори, і втомленого, стурбованого хлопця років двадцяти. Спенглер рахував слова у телеграмі, щойно поданій цим хлопцем. Ввійшовши до контори, Гомер почув їхню розмову.
  -  З вас належить за вісімнадцять слів,- сказав Спенглер. Потім помовчав і, глянувши на хлопця, додав: - Аз грошима трохи сутужно, еге?
  Хлопець не спромігся відповісти зразу, та за мить усе ж промовив:
    -  Атож, сер. Трошки сутужно. Але мати надішле мені на дорогу додому.
    -  Ясна річ,- сказав Спенглер.- А де ж це ви були?
  -  Та, власне, ніде,- відповів хлопець і закашлявся.- Скільки йтиме телеграма?
  -  Бачте,- сказав Спенглер,-на Сході вже пізня ніч. Уночі ваша мати навряд чи десь роздобуде гроші, але телеграму я відправлю негайно.
  Не дивлячись більше на хлопця, Спенглер понишпорив у кишенях і вийняв жменю дрібних монет, одну паперову асигнацію й круто зварене яйце.
  -  Ось,- сказав він,- держіть. Про всяк випадок.- Він простяг хлопцеві асигнацію.- Віддасте, коли мати надішле гроші.-А потім показав яйце.-Прихопив в одному барі тиждень тому, Воно мені приносить щастя.
  Хлопець подивився на гроші.
  -  Що це? - спитав він.
  -  А ніщо,- сказав Спенглер.
  -  Дякую,- сказав хлопець. Він затну вся, здивований і зніяковілий.- Дякую,- кинув ще раз і квапливо вийшов з контори.
  Спепглер відніс телеграму Вільямові Грогену, телеграфістові нічної зміни.
  -  Платна, Віллі,- сказав він.- Я сам за неї заплачу.
  Містер Гроген поклав руку на ключ апарата й заходився вистукувати телеграму, літера за літерою:
"ЙОРК ПЕНСІЛЬВАНІЯ БІДДЛ-СТРІТ 1874 МІСІС МАРГАРЕТ СТРІКМЕН ЛЮБА МАМО БУДЬ ЛАСКА ПЕРЕКАЖИ ТЕЛЕГРАФОМ ТРИДЦЯТЬ ДОЛАРІВ крп ХОЧУ ВЕРНУТИСЯ ДОДОМУ крп Я ЗДОРОВИЙ крп ВСЕ ГАРАЗД
ДЖОН"
  Гомер Маколі зайшов за перегородку подивитися, чи не надійшли нові телеграми або виклики. Містер Спенглер зачудовано постежив за ним, а потім слитав:
  -  Тобі подобається розносити телеграми?
  -  Ще б пак! - відповів Гомер.-	Це	найкраща	робота в світі! Кого тільки не побачиш!	Де	тільки	не	побу
ваєш!
  -  Атож,- сказав Спенглер. Він помовчав, придивляючись до хлопця.- А як тобі сьогодні спалося?
  -  Добре,- відповів Гомер.- Я здорово втомився, але спав добре.
  -  А в школі теж трохи поспав?
  -  Трішечки.
  -  На якому уроці?
  -  На історії стародавнього світу.
  -  А як у тебе із спортом? - спитав Спенглер.- Тобі ж робота заважає, либонь, займатися спортом?
  -  Ні, я займаюся,- сказав Гомер.- У нас щодня буває урок фізкультури.
  -  Он як? - сказав Спенглер.- Я в школі бігав на двісті з бар'єрами. Був чемпіоном долини.- Помовчавши, начальник телеграфної контори спитав: - Тобі справді робота до вподоби?
  -  Такого розсильного, як я, у вас не було й не буде, от побачите,- відповів Гомер.
  -  Ну, гаразд, - сказав Спенглер. - Тільки дивись, не скрути собі в'язи - не ганяй надто швидко. На педалі, звісно, натискуй, але надто швидко не ганяй. Шануйся, скидай кашкета, коли їдеш з кимсь у ліфті, а головко, не губи телеграм.
  -  Добре, сер.
 . - Нічна зміна - це не те, що денна,- вів далі Спенг- лер.- Вночі, буває, дехто боїться везти телеграму в китайський квартал чи на околицю. Але ти не бійся. Люди - скрізь люди. їх не треба боятися. Скільки тобі років?
  Гцмер ковтнув повітря.
  -  Шістнадцять,- відповів він.
  -  Це я вже чув,- сказав Спенглер.- Ти ще вчора говорив. Ми взагалі не маємо права брати на роботу хлопців, яким менше шістнадцяти. Але тебе я вирішив узяти. Ризикнув. То скільки тобі?
  -  Чотирнадцять,- сказав Гомер.
  -  Що ж,- мовив Спенглер.- За два роїш тобі буде шістнадцять.
  -  Атож, сер,- сказав хлопець.
  -  Якщо тобі щось буде неясно,- сказав Спенглер,- приходь до мене й питай.
  -  Гаразд, сер.- Гомер помовчав і спитав:-А як з отими поздоровними телеграмами, що їх треба співати?
  -  То пусте,- сказав Спенглер.- Ми їх майже не отримуємо. А в тебе, здається, гарний голос?
  -  Я співав у хорі Першої пресвітеріанської недільної школи,- сказав Гомер.
  -  Це добре,- сказав Спенглер.- Саме такий голос і потрібен для поздоровних телеграм. От, скажімо, нашому містеру Грогенові надійшло б вітання з днем народження. Як би ти його передав?
  Гомер підійшов до містера Грогена й проспівав:
  -  З днем народження вас,
  З днем народження вас,
  З днем народження, любий Грогене.
  З днем народження вас.
  -  Дякую,- сказав містер Гроген.
  -  Чудово,- похвалив Спенглер.- Тільки замість "любий Грогене" треба було б проспівати "любий містере Грогене". А що ти робитимеш із своїм тижневим заробітком - з отими п'ятнадцятьма доларами? .
  -  Віддаватиму матері,- сказав Гомер.
  -  Правильно,- сказав Спенглер.- Отже, віднині ти у нас працюєш. Постійно. Ти член нашої команди. Придивляйся до всього, прислухайся й мотай на вус.- Начальник телеграфної контори на хвильку замовк, дивлячись просто себе, потім запитав: - До якого майбутнього ти себе готуєш?
  -  Майбутнього? - сказав Гомер. Він трохи зніяковів, бо все своє життя, день у день, тільки те й робив, що готував себе до якогось майбутнього, навіть коли воно обмежувалося тільки наступним днем.- Н-ну,- сказав він,-остаточно я ще не надумав, але мені хотілося б ким- небудь стати. Може, композитором, чи кимось іще. Коли-небудь.
  -  Це добре,- сказав Спенглер.- І кращого місця для початку тобі не знайти. Тут ти весь час слухатимеш музику, справжню музику, що лине з усього світу - просто з людських сердець. Чуєш пісню телеграфного ключа? Це прекрасна музика.
  -  Так, сер,- сказав хлопець.
  Спенглер раптом спитав:
  -  Слухай, ти булочну Четтертона знаєш? На Бродвеї. Ось тобі чверть долара, збігай і купи мені два вчорашніх пироги - один яблучний, а другий - з кокосовою помадкою. За обидва даси двадцять п'ять центів.
  -  Добре, сер,- сказав хлопець.
  Він спіймав монету, що її Спенглер кинув йому, і вибіг з контори. Спенглер подивився йому вслід, знов поринаючи в ліниве, приємне забуття. А коли мрії розвіялися, він обернувся до телеграфіста:
  -  Ну, як він вам?
  -  Гарний хлопчина,- сказав містер Гроген.
  -  І я так гадаю,- сказав Спенглер.- І сім'я в нього гарна. Вони бідні, живуть на Санта-Клара-авенго. Батька немає, брат в армії. Мати влітку підробляє на консервному заводі. Сестра навчається в коледжі. Єдине тільки, що він на два роки молодший, ніж треба.
  -  Зате я на два роки старший, ніж треба,- сказав містер Гроген.- Нічого, ми з ним порозуміємося.
  Спенглер підвівся з-^за столу.
  -  Якщо я буду потрібний,- мовив,- я в барі Корбетта. Пироги поділите між собою...- І тут з подиву йому на мить аж мову відібрало: до контори вбіг Гомер з двома загорнутими в папір пирогами!
  -  Як ти сказав тебе звуть? - майже загорлав на хлопця Спенглер.
  -  Гомер Маколі,- відповів той.
  Начальник телеграфної контори обняв нового розсильного за плечі.
  -  Ти молодець, Гомере Маколі,- сказав він.- Кращого хлопця на нічну зміну годі й шукати. Ти, видно, найпрудкіша істота в усій долині Сан-Хоакін. І колись ти таки станеш великою людиною, якщо, звісно, виживеш. Отож постарайся вижити.
  І поки Гомер намагався зрозуміти ці слова, він повернувся й вийшов з контори.	м
  -  Ну, гаразд, хлопче,- сказав містер Гроген.- Давай сюди пироги.
  Гомер поклав пироги на стіл перед містером Грогеном, і той сказав йому:
  -  Гомере Маколі, мене звуть Вільям Гроген. Та для всіх я просто Віллі, хоч мені вже шістдесят сім років. Я ветеран телеграфної справи, таких, як я, сьогодні -- один, другий, і по тому. До того ж я начальник нічної зміни в нашій конторі. Крім того, у пам'яті моїй живе багато прекрасних картин далекої минувшини. А на додачу я ще й голодний. Нумо, потрапезуємо цими пирогами - яблучним і з кокосовою помадкою. Відтепер ми з тобою друзі.
  -  Так, сер,- сказав хлопець.
  Старий телеграфіст поділив пиріг з кокосовою помадкою на чотири частини, й вони почали їсти.
  -  Інколи,- сказав містер Гроген,- ти будеш робити мені різні дрібні послуги, ми будемо співати разом або просто сидіти й балакати. Інколи я напиватимусь,- і тоді тобі треба виявляти чуйність, відсутню в людей, старших .від дванадцяти років. А тобі скільки?
  -  Чотирнадцять,- сказав Гомер.--Але чуйності, по- моєму, в мене ще досить.
  -  Чудово,- сказав містер Гроген.- Вірю тобі. У тебе буде таке постійне завдання: щоночі стежити за тим, щоб я справно виконував свої обов'язки. Якщо, скажімо, ти поторсаєш мене за плече, а я не прийду до тями- хлюпни мені в обличчя холодною водою, а тоді збігай до Корбетта й принеси чашку гарячої чорної кави.
  -  Добре, сер,- сказав хлопець.
  -  На вулиці, однак,- вів далі містер Гроген,- ти маєш поводитися інакше. Якщо ти зустрінеш мене напідпитку, привітайся на ходу, але не кажи ані слова про мій делікатний стан. Я дуже вразливий і не люблю, коли мене роблять об'єктом співчуття.
  -  Холодна вода і кава в конторі,- сказав Гомер.- І тільки привітатись на вулиці. Зрозуміло, сер.
  Напхавши повен рот кокосовою помадкою, містер Гро- ген заговорив далі:
  -  Як ти гадаєш, чи покращає світ після війни?
  Гомер замислився на хвильку й відповів:
  -  Покращає, сер.
  -  А кокосова помадка тобі подобається? - спитав містер Гроген.
  -  Подобається, сер,- сказав хлопець.
  Застрекотів телеграфний апарат. Містер Гроген послав сигнал прийому і сів за друкарську машинку, але розмови не урвав.
  -  Кокосову помадку і я люблю,- сказав він.- А ще музику, надто співи. Ти, кажеш, співав у недільній школі? То зроби ласку, проспівай щось із тих ваших пісеньок, поки я прийматиму це послання з Вашінгтона.
  Гомер заспівав ' "Тверджу непорушну", а містер Гроген тим часом друкував телеграму, адресовану місіс Розі Сандоваль, що мешкає в місті Ітака, штат Каліфорнія, на Джі-стріт, у будинку № 1129. В ній воєнне міністерство повідомляло місіс Сандоваль, що її син Хуан До- мінгю Сандоваль загинув на полі бою.	-
  Містер Гроген віддав телеграму Гомерові. Потім добряче ковтнув із пляшки, яку тримав у шухляді поряд із своїм стільцем. Гомер згорнув телеграму, вклав її в конверт, заклеїв його, сховав під кашкет і вийшов. Коли двері за розсильним зачинилися, старий телеграфіст голосно заспівав "Тверджу непорушну". Бо колись і він, як і всі люди на землі, був молодий.
  Розділ 4. ВЕСЬ СВІТ МЕНІ ЗАЗДРИТИМЕ
  Музика линула з будинку Маколі на Санта-Клара-аве- ню. Бесс і місіс Маколі виконували "Весь світ мені заздритиме". Вони грали цю пісню для солдата Маркуса, де б він не був зараз, бо це його улюблена пісня. Мері Аріна з сусіднього дому ввійшла до вітальні, стала поряд з Бесс, яка грала на піаніно, і, послухавши трохи, заспівала. Вона співала для Маркуса, бо Маркус був їй найдорожчий в світі. Малюк Улісс слухав і спостерігав. Він відчував, що десь, у чомусь криється велика таємниця, яку неодмінно треба розгадати. Але йому дуже хотілося спати. Нарешті він наважився:
  -  А де Маркус?
  Місіс Маколі глянула на сина.
  -  Спробуй-но зрозуміти..,- почала вона і замовкла.
  Улісс спробував зрозуміти, але він не знав, що саме
треба зрозуміти.
  -  Що зрозуміти? - спитав він.
  -  Маркус поїхав з Ітаки,- сказала	місіс	Маколі.
  -  Чому?
  -  В армію.
  -  А коли він повернеться? - спитав хлопчик.
  -  Коли скінчиться війна,- відповіла місіс Маколі.
  -  Завтра?
  -  Ні, не завтра.
  -  А коли?
  -  Ми не знаємо. Ми ждемо.
  -  А тато де?-спитав Улісс.-Якщо	ми	його	будемо
ждати, він теж повернеться, як і Маркус?
  -  Ні,- сказала місіс Маколі,- так він не повернеться. Він уже не пройде вулицею, не зійде на ганок, не переступить поріг і не ввійде до кімнати.
   Хлопчик не розумів. А що він знав єдине слово, ключ до правди і втіхи, то він його й'сказав:
  -  Чому?
  Обернувшись до Бесс і Мері, місіс Маколі промовила:
  -  Нам усім, а надто дітям, важко збагнути, що таке смерть, але в кожному житті буває останній день.- Тут вона знов звернулася до Улісса.- Для твого батька цей день настав два роки тому.- І, вже знову до Бесс і Мері, сказала: - Та поки ми живі, поки ми разом, поки хоч двоє з нас лишаються на цім світі й пам'ятають батька, ніяка сила не відніме його в нас. У нас відняли його тіло, але його самого відняти ніхто не може. ї що доросліші ви ставатимете, що краще будете пізнавати самих себе, то ближчими буде для вас і ваш батько. Він не вмер, бо ви живі. Час і злигодні, недуга і втома забрали його тіло, але ви вже повернули батькові його тіло своєю юністю й завзяттям. Я знаю, ви не розумієте всього, що я вам кажу. Але я певна, що це ви запам'ятаєте: добру межі немає. Бо якби добро мало межу, то на землі не лишилося б ні людей, ані взагалі нічого живого. А світ нащ повен людей, повен прекрасного життя.
  Хлопчик на мить замислився, а потім згадав бачене вдень.
  -  Хто такі ховрашки? - спитав він.
  Питання не було несподіванкою для матері. Вона знала, що у хлопчика пильні очі й допитливий розум, а до того і чуйне серце, палка вдача й любов - любов не до чогось певного й особливого, а до всього живого й сущого. І вона відповіла:
  -  Ховрашки у норі, птахи небесні й риби морські - все це часточки життя, всього життя на землі. І нашого теж. Ми пов'язані з кожною істотою і навіть з багатьма речами, що не можуть рухатися так, як ми. Ми єдине ціле із сонцем, землею, небом, зірками, річками й океанами. Ми одне ціле з геть усім на світі і народжені, щоб усім цим тішитися й хвалити творця.
  Хлопчик усе це чув уперше. Він слухав і запам'ятовував.	'
  -  А де ж Гомер? - спитав він.
  -  Твій брат Гомер працює,- сказала місіс Маколі.- Вчора він влаштувався на роботу і тепер після уроків працюватиме. Він прийде додому, коли ти вже спатимеш.
  Хлопчик не розумів. Що таке робота? Чому його брат працює? І чи приємно це - працювати?
  -  Чому Гомер працює? - спитав він.
  Обидві дівчини терпляче сиділи, чекаючи, доки місіс Маколі відповість на запитання малюка.
  -  Твій брат Гомер працює,- сказала вона,- бо твій брат Маркус служить в армії, а нам потрібні гроші - щоб їсти, вдягатися й платити за квартиру і на те, щоб давати іншим людям, яким гроші потрібні ще більше, ніж нам.
  -  Кому? - спитав Улісс.
  -  Будь-кому,-сказала місіс Маколі.-Бідним, наприклад.
  -  А хто такі бідні? - спитав хлопчик.
  -  Всі,- відповіла місіс Маколі, всміхнувшись по- думки.
  Хоч як намагався Улісс відігнати сон - йому це більше не вдавалося.
  -  Пам'ятай,- вела далі мати,- ти повинен завжди ділитися з іншими всім, що маєш. Навіть коли казатимуть, що ти дурний. Будь щедрий, щедрий до безглуздя. Ділися усім з усіма, кого стрічатимеш у житті. Тоді ніхто не зможе тебе обдурити чи обікрасти, бо коли ти даєш злодієві, він не може красти в тебе й сам перестає бути злодієм. І що більше ти даватимеш, то більше матимеш, щоб давати.
  Місіс Маколі перевела погляд на Уліссову сестру Бесс і сказала:
  -  Поклади його спати.
  Бесс і Мері повели Улісса в його кімнату. Коли місіс Маколі залишилась сама, вона почула чиїсь кроки і, повернувши голову, побачила на порозі Метью Маколі - живого, наче він і не вмирав.
  -  Я заснув,- сказав він.- Мені дуже хотілося спати. Вибач, будь ласка, Кейті.
  І засміявся точнісінько, як Улісс, А потім Бесс повернулася до вітальні й сказала матері:
  -  Коли ми вкладали його спати, він засміявся.
Розділ 5. НА ЖАЛЬ, Я МОЖУ ТІЛЬКИ СПІВЧУВАТИ
  Розсильний зіскочив з велосипеда перед будинком місіс Рози Сандоваль, підійшов до дверей і легенько постукав. І зразу ж зрозумів, що там, за дверима, хтось є. У відповідь він не почув нічого, але вже знав, що на стукіт хтось вийде, і заворожено чекав появи жінки, на ім'я Роза Сандоваль, яка мала дізнатись, що на землі чиниться вбивство, дізнатися і відчути це власним серцем. Двері незабаром почали відчинятися - повільно, плавно. Вони відчинялися на диво спокійно,- наче жінці, що стояла за ними, нічого було боятися. Нарешті, двері відчинилися, і Гомер побачив її.
  Хлопця вразила краса цієї мексіканки. Все своє життя вона, видно, терпляче зносила нестатки і, звикши до них, дивилася тепер на світ з лагідною, покірливою усмішкою. Але, як у всіх, хто не одержував телеграм, поява розсильного викликала в неї лихі передчуття. Гомер зрозумів, що, побачивши його, місіс Сандоваль злякалася. Вона охнула, так наче сподівалася побачити не розсильного, а когось із давніх знайомих, гостя, з яким їй приємно буде посидіти й побалакати. Перше ніж заговорити, жінка пильно зазирнула Гомерові в очі і - він відчув це - зрозуміла, що звістка не радісна.
  -  Телеграма? - спитала вона.
  Гомер не був винний. Він лише приніс телеграму, така в нього робота. І все ж йому здалося, що й він причетний до цієї величезної помилки; більше того, що тільки він спричинив усе, що сталося. Йому хотілося виправдатися, сказати: "Я ж тільки розсильний, місіс Сандоваль. Я дуже шкодую, що приніс таку телеграму, - в мене ж робота така".
  -  Кому? - спитала мексіканка.
  -  Місіс Розі Сандоваль, Джі-стріт, № 1129,- сказав Гомер.	-
  Він простяг телеграму мексіканці, але вона не взяла її.
  -  Це ж ви місіс Сандоваль? - спитав Гомер.
  -  Прошу,- сказала жінка.- Прошу, зайдіть до мене. Я не вмію читати по-англійському. Я мексіканка. Читаю тільки "Пренсу", що одержую з Мехіко.
  Вона вмовкла, дивлячись на хлопця, що наче прикипів до землі, тоді сказала:	-
  -  Прошу, що написано в телеграмі?
  -  Місіс Сандоваль,- сказав розсильний,- в цій телеграмі написано...
  Але жінка перебила його.
  -  Ви ж повинні вийняти телеграму й прочитати її мені,- сказала вона.- Ви ж її не вийняли.
  -  Так, пані,- сказав Гомер, наче перед шкільною вчителькою, яка щойно виправила його помилку.
  Тремтячими пальцями він вийняв телеграму. Мексіканка нахилилася, підняла розірваний конверт і, розправляючи його, спитала:
  -  Від кого вона? Від мого сина Хуана Домінго?
  -  Ні, пані,- сказав Гомер.- Це телеграма від воєнного міністерства.
  -  Воєнного міністерства?
  -  Місіс Сандоваль,- квапливо заговорив Гомер.- Ваш син загинув. Можливо, це помилка. Всі можуть помилитися, місіс Сандоваль. Можливо, загинув не ваш син, а хтось інший. В телеграмі написано, що загинув Хуан Домінго. Але, може, це неправильно.
  Мексіканка наче й не почула.
  -  Та ти не бійся,- сказала вона.- Заходь до кімнати. Заходь же! Я дам тобі цукерку.	.
  Вона взяла хлопця за руку, підвела до столу посеред кімнати й примусила його сісти.
  -  Всі діти люблять цукерки,- сказала вона.- Зараз я принесу й тобі.	*
  Вона вийшла в іншу кімнату й незабаром повернулася із старою коробкою з-під шоколадних цукерок. Доставивши коробку на стіл, вона відкрила її, і Гомер побачив якісь дивні цукерки.
  -  Ось,- сказала вона,- їж. Всі діти люблять цукерки.
  Гомер узяв одну цукерку, поклав її в рот і почав машинально жувати.
- - Ти б не приніс мені поганої телеграми, - сказала мексікакка.- Ти гарний хлопчик, як мій Хуаніто, коли був маленький. Бери ще одну.
  І вона примусила розсильного взяти ще одну цукерку.
  Гомер сидів, жуючи суху цукерку, а жінка все балакала й балакала.
  -  Це наші, мексиканські, цукерки,- казала вона.- Вони з кактуса. Я приготувала їх для Хуаніто, до його повернення, але ти можеш їсти. Ти теж хлопчик.
  І тут вона глухо заридала, стримуючи себе, неначе плакати було негоже. Гомерові хотілося підхопитись і вибігти, але він знав, що не зробить цього, залишиться. Він навіть подумав, що залишився б тут назовсім. Він просто не знав, що б іще він міг зробити, аби полегшити страждання цієї жінки, і якби вона попросила його заступити їй сина, він не зумів би відмовитися. Він підвівся, неначе бажаючи поправити непоправне, але відразу зрозумів даремність цього пориву й знітився ще більше. Подумкп він знову й знову повторював: "Ну що я можу зробити? Що я, в дідька, можу вдіяти? Я ж тільки розсильний!"
  Жінка нараз обняла його, примовляючи:
  -  Хлопчику мій! Хлопчику мій!
  Не знати чому,- адже досі він відчував тільки біль,- до горла йому раптом підступила нудота. Ні, то не була відраза до цієї жінки: просто те, що спіткало її, видалось йому таким несправедливим, таким бридким, що все єство його обурилося до нестями, до смерті.
  -  Ходи сюди,- сказала жінка.- Сідай отут.- Вона посадовила його в інше крісло й стала над ним.- Дай-но я на тебе подивлюся.
  Вона втупилася в нього поглядом таким дивним, що приголомшений, вражений до глибини душі хлопець не міг поворухнутися. Він не відчував ні болю, ані зненависті, а щось дуже схоже на огиду, але водночас його сповнював і гострий жаль - не тільки до цієї нещасної жінки, а до всього сущого, до його безглуздої звички терпіти й вмирати. Він уявив собі цю жінку в минулому, вродливу й молоду, біля колиски немовляти-сина. Побачив, як вона схиляється над цим дивовижним людським створінням, таким маленьким і безпорадним, але вже пов'язаним тисячами невидимих ниток зі світом. Побачив, як вона колише дитину, співає їй пісню. А зараз!
  Він не пам'ятав, як опинився на велосипеді і помчав темною вулицею. Сльози текли по щоках, а губи палко шепотіли дитячі прокльони. Коли він дістався до телеграфної контори, сльози вже висохли, та недавні почуття з новою силою опосіли його, і він знав, що позбутися їх не зможе.
  -  І не треба, бо якщо позбудешся, то вважай, що ти теж мертвий,- сказав він уголос, так, неначе його слухав хтось тугий на вухо.	.
  Розділ 6. ПІСНЯ ДЛЯ МІСТЕРА ГРОГЕНА
  Гомер сидів за столом навпроти містера Грогена. Нараз телеграфний апарат, який досі мовчав, застрекотів. Гомер подумав, що містер Гроген зараз озветься на виклик, але той не відповідав. Гомер оббіг круг столу.
  -  Містере Грогене,- сказав він,- вас викликають! - І він злегка поторсав телеграфіста за плече.
  -  Містере Грогене!-покликав він.-Прокиньтеся? Прокиньтеся!
  Гомер підбіг до глечика з водою й наповнив паперовий стакан. Потім повернувся до старого телеграфіста, але зразу виконати його настанову не наважився. Поставивши стакан на стіл, він знову поторсав Грогена за плече.
  -  Містере Грогене! - погукав він.- Прокиньтеся! Вас викликають!
  Нарешті Гомер хлюпнув водою телеграфістові в обличчя. Того неначе підкинуло: він сів, розплющив очі, подивився на Гомера, прислухався до телеграфного апарата й відповів на виклик.
  -  Молодець,- похвалив хлопця.- А тепер мерщій по каву. Бігом!
  Гомер вискочив з контори й помчав до бару Корбетта. Коли повернувся, очі в старого злипалися, але він ще працював.
  -  Молодець, хлопче,- сказав він.- Не хвилюйся. Не бійся. Ти все робиш як треба.
  Містер Гроген сигналом зупинив телеграфіста на другому кінці дроту й відсьорбнув кави.
  -  Все правильно,- сказав він.- Спочатку хлюпнути холодною водою, а потім принести чорної кави.
  -  Так, сер,- сказав хлопець.-Телеграма важлива?
  -  Ні,- відповів містер Гроген.- Зовсім не важлива. Бізнес. Накопичення грошей. Це нічна депеша, не термінова. Відвозити її не треба - доставлять уранці. Зовсім не важлива. Але мені важливо було прийняти її.- Голос його зміцнів, бо він уже зовсім прокинувся й очуняв. - Знаєш, відколи вони намагаються вигнати мене на пенсію? - закричав він.- Хочуть усюди понатикати оті свої автомати, оті мультиплекси й телетайпи.- Останні слова він вимовив з величезною зневагою.- Автомати замість людей! - Відтак притишив голос, чи то звертаючись до себе самого, чи то до тих, хто хотів позбавити його місця в житті.- Без цієї роботи я не знав би, куди подітися. Певно, і тижня б не протяг - ліг би й віддав душу. Я все своє життя працюю і без роботи не можу.
  -  Атож, сер,- сказав розсильний.
  -  Тепер я знаю, що ти хлопець надійний,- сказав містер Гроген,- бо ти вже виручив мене. Дякую тобі.
  Він постукав ключем. Йому відповіли, і він почав записувати телеграму, але, друкуючи, заговорив знову, і в голосі його забриніли така гордість і сила, що Гомерові враз одлягло на серці.	#
  -  Вони хочуть витурити мене! - кричав старий.- Мене, найкращого телеграфіста в світі! Я ж колись працював швидше за Волинського - і на прийомі, і на передачі, і то без жодної помилки. Витурити Віллі Гро- гена! Та в цілому світі немає телеграфіста, який не знав би цього імені! І кожен з них скаже, що кращого за Віллі Грогена не було, немає й не буде! - Він замовк і всміхнувся розсильному - хлопцеві з бідної околиці, який тільки вчора і так вчасно розпочав своє трудове життя.
  -  Заспівай-но мені, хлопче,- сказав він.- Адже ми з тобою ще живі, а це головне.
  І Гомер заспівав.	к
  Розділ 7. ЯКЩО НАДІЙДЕ ЗВІСТКА...
  Місіс Маколі сиділа в старому кріслі-гойдалці у вітальні будинку на Санта-Клара-авеню, чекаючи сина з роботи. Він увійшов до вітальні зараз по півночі.
Хлопець був замурзаний, втомлений, соннии, але водночас, ■- мати зразу побачила це, - стривожений і засмучений. Вона знала, що, коли він заговорить, голос його звучатиме глухо, як звучав він, бувало, в її чоловіка, батька цього хлопця. Він увійшов і зупинився посеред темної кімнати і якийсь час стояв мовчки. А потім замість заговорити про те, що непокоїло його, сказав:
  -  У мене все гаразд, мамусю. І не треба дожидати мене щоночі. Добре? - Він замовк, а потім у нього знову вихопилося: - У мене все гаразд.
  -  От і чудово,- сказала мати.- Чого ж ти стоїш?
Сідай.	#
  Гомер підійшов до старого, надто туго набитого крісла і не сів, а впав у нього. Мати всміхнулася.	^
  -  Ну, розповідай,- сказала вона.- Ти, я бачу, і стомлений, і схвильований чимось. Що сталося?
  Хлопець помовчав, а тоді заговорив - квапливо й дуже тихо:
  -  Я одвозив телеграму одній жінці на Джі-стріт. Вона мексіканка.- Він раптом замовк, потім підхопився на ноги й повів далі: - Я навіть не знаю, як розповісти тобі, бо... Розумієш, телеграма була від воєнного міністерства. Її син загинув, але вона не хотіла повірити в це. Не хотіла - і край. Я ще не бачив, щоб людина так побивалася. Вона частувала мене якимись цукерками, з кактуса. І обнімала мене, й казала, що я її син. Я думав - хай обнімає, якщо так їй легше. І навіть цукерки їв.-Йому знов на мить перехопило дух.- Вона дивилась на мене так, наче я її син, і я вже не знав, думав, може, воно й справді так, бо був сам не свій, мені аж душу вивертало. Потім я повернувся до контори, а наш старий телеграфіст містер Гроген - п'яний, він мені ще раніше казав, що нап'ється. Я зробив усе, як він наказував,- хлюпнув йому води в обличчя, а тоді приніс чорної кави, щоб прогнати сон. Якщо він погано працюватиме, його витурять на пенсію, а він цього не хоче. Ну, я його витверезив як слід, і він усе зробив як слід, а потім він розповів мені про себе, і ми трохи поспівали. Може, це й смішно було, але мені чомусь не смішно, а сумно.
  Він замовк і кілька разів пройшовся по кімнаті. Тоді зупинився коло розчинених дверей і, дивлячись кудись повз матір, заговорив знову:	ь
  -  Мене чомусь раптом опосіла туга якась дивна: я зроду так не почувався. Навіть коли тато помер, зі мною не коїлося такого, бо... бо ми брали приклад з тебе, а ти все робила, аби наше життя не пішло шкереберть. І тому нічого й не змінилося. Все лишилося, як було. А тепер не так. Не знаю чому, але все не так, як раніше.- І він додав з усім запалом юності: - Геть усе!
  Одвернувшись від темної пройми відчинених дверей, він подивився матері в очі.
  -  Минуло тільки два дні,- сказав він,-а 'все так перемінилося. І мені тужно, а за чим - не знаю. - Він ступив крок до неї й запитав: - Що б це могло бути, мамо?
  Мати не відповіла, вона хотіла, щоб він виказав усе.
  -  Я не розумію, що діється у світі,- сказав він,- не розумію, чому воно так, але одного я не хочу, щоб тебе спіткало таке горе. Хай що завгодно змінюється, тільки не те, що є в нас.
  Мати всміхнулася, перечекала, чи не скаже він іще чогось. Але хлопець мовчав, і вона заговорила сама.
  -  Так, у світі справді все змінилося,- сказала вона.- Для тебе. Хоч насправді він такий, як і був. А туга посіла тебе через те, що скінчилося твоє дитинство. Світ завжди повен цієї туги. І не війна її спричиняє. Не війна плодить її. Навпаки, ця туга зроджує війну. Бо люди втрачають віру в найсвятіші речі, навіть у ласку божу. Але ми триматимемося разом. Нас ті зміни не торкнуться. - Вона задумалась на хвильку, а потім сказала синові, що робитиме, якщо її спіткає найстрашніше з усього можливого.- Якщо я одержу таку саму звістку, як ота мексіканка, для мене вона буде тільки папірцем, не більше. І плакати я не буду, бо знаю, мого сина вбити не можуть. - Вона помовчала і вже майже весело запитала: - Ти вечеряв сьогодні?
  -  Атож,- відповів Гомер.- Пироги їв. Яблучний і з кокосовою помадкою. Наш начальник почастував. Він знаєш яка людина! Я таких ще не зустрічав.
  -  Я завтра скажу Бесс, щоб вона віднесла тобі поїсти.
  -  Не треба, мамусю. У нас там так заведено: купуємо що-небудь, приносимо до контори й разом їмо. Не треба тобі клопотатися, готувати, а потім ще й Бесс ганяти до мене. Так куди краще: вискочили, купили й повечеряли. Він замовк, а потім додав: - Мені пощастило з роботою. Але школа тепер наче й ні до чого.
  -  Отож-бо й воно,- сказала місіс Маколі.- Від шкіл тільки й користі, що діти по вулицях не вештаються. Але рано чи пізно дітям доводиться спізнатися з вулицею. Чомусь вважається, що батьки повинні оберігати своїх дітей від життя, але життя, по-моєму, нема чого боятися. Світ повен переляканих дітей. Вони й самі бояться, та ще й інших лякають. А ти старайся зрозуміти,- вела вона далі,- старайся полюбити кожну зустрінуту тобою людину. Я щовечора дожидатиму тебе. Але тобі не обов'язково балакати зі мною, якщо не хочеться. Я розумію. Знаю, що бувають хвилини, коли серце змушує мовчати.- Вона помовчала, дивлячись на хлопця. Потім сказала: - Ти втомився. Лягай спати.
  -  Добре, мамусю,- сказав він і пішов до своєї кімнати.
  Розділ 8. ДО СТОЛУ СЯДЬ З РАБОМ ТВОЇМ
  Рівно о сьомій ранку будильник цокнув один тільки раз - і Гомер Маколі відразу сів у ліжку. Він перевів важілець, щоб будильник не задзвонив, потім устав з діжка, взяв виписаний з Нью-Йорка посібник з гімнастичних вправ і почав читати завдання на сьогоднішній ранок. Як завжди, його брат Улісс стежив за ним. Він прокидався разом з Гомером, коли будильник цокав, перше ніж задзвонити, а дзвонити йому Гомер ніколи не давав. Надісланий з Нью-Йорка посібник складався з тоненької брошурки й еспандера. ї поки Гомер читав опис вправи номер сім, Улісс підповз йому під руку, ближче до цього чудодійного приладу.
   Після кількох звичайних підготовчих вправ на глибоке дихання Гомер ліг на спину і, напружившись, підняв ноги.
  -  Що це ти робиш? - спитав Улісс.
  -  Вправи.
  -  Для чого?
  -  Для сили.
  -  Хочеш бути найсильнішим у світі? - спитав Улісс.
  -  Ні-і-і,-видихнув Гомер.
  -  А ким?
  -  Поспав би ти ще трохи,- сказав Гомер.
  Улісс слухняно заліз назад у ліжко, але не ліг, а сів, не зводячи очей з брата. Нарешті Гомер почав одягатися.
  -  Куди ти йдеш? - спитав молодший брат.
  -  До школи,- відповів старший.
  -  Будеш учитися?
  -  Ні, бігати. Двісті з бар'єрами.
  -  А куди ти з ними побіжиш?
  -  Нікуди я з ними не побіжу. Бар'єри - це такі великі дерев'яні,рамки, їх розставляють через кожні п'ятнадцять-двадцять метрів, а ти біжиш і перестрибуєш через них.
  -  Навіщо?
      "Навіщо", "навіщо",- вже майже роздратовано сказав Гомер.- Це змагання з бігу. Ясно? На двісті метрів з бар'єрами. У нас в Ітаці геть усі бігають на двісті з бар'єрами. Це коронна дистанція ітакійців. Начальник моєї телеграфної контори теж бігав на двісті з бар'єрами, коли навчався в школі... Він був чемпіоном долини.
  -  А що таке чемпіон долини?
  -  Найкращий бігун.
  -  І ти будеш найкращим?
  -  Може, й буду. А тепер спи.
  Улісс ліг і, имощуючись зручніше, сказав:
  -  Завтра...-тут він виправив себе,-ні, вчора я бачив поїзд.
  Гомер зрозумів, про що хоче розповісти йому брат. Він усміхнувся, згадавши, яке хвилювання викликали в нього самого поїзди, що проходили мимо.
  -  Ну, і як, здорово було?
  Улісс, пригадуючи, серйозно сказав:
  -  На ньому був чорний дядечко. Він мені помахав.
  -  А ти теж йому помахав?
  -  Перше я помахав перший,- сказав Улісс.- Потім він помахав перший. Потім я помахав. Потім він помахав. Він співав "Ти не плач, Кентуккі".
  -  Правда?	'
  -  І ще він крикнув: "їду додому!" - сказав Улісс і подивився на свого брата.- А коли ми поїдемо додому?
  -  А ми з тобою вдома.
  -  Чому ж він тоді не приїхав сюди?
  -  У кожної людини свій дім. Хто живе на Сході, хто на Заході, хто на Півночі, хто на Півдні. Наш край - на Заході.
  -  Наш край - найкращий?
  -  Не знаю,- відповів Гомер.- Я ще ніде не бував.
  -  А побуваєш?
  -  Колись побуваю.
  -  Де?
  -  В Нью-Йорку.
  -  А де Нью-Йорк?	в
  -  На Сході. А після Нью-Йорка побуваю в Лондоні. Після Лондона - в Парижі. Після Парижа - в Берліні. Потім у Відні, Римі, Москві, Стокгольмі. Коли-небудь я побуваю в усіх великих містах світу.
  -  А назад повернешся?
  -  Атож.
  -  Зрадієш, коли повернешся?
  -  Атож.
  -  Чому?
  -  Ну, тому,- сказав Гомер,- що радий буду знов побачити маму, і Маркуса, і Бесс.- Він глянув на брата. • І тебе радий буду побачити. І Мері Аріну, нашу сусідку, і її батька, містера Аріну. Радий буду, що знову вдома, що сиджу з вами й балакаю, слухаю музику й співаю й що ми всі разом сідаємо вечеряти.
  Тут молодший брат дуже серйозно попросив:
  -  Ти краще не їдь, Гомере. Не треба їхати!
  -  Ну, зараз я ще не збираюся. Зараз я йду до школи.
  -  Ні, ти ніколи не їдь. Тато поїхав і не повернувся. Маркус поїхав. А ти не їдь, Гомере.
  -  Ну, я ще не скоро поїду,- сказав Гомер.- Отож спи.	^
  -  Гаразд,- сказав Улісс.- То ти побіжиш з бар'єрами?
  -  На двісті метрів з бар'єрами,- сказав Гомер.
  Мати й Бесс вже чекали Гомера за столом, на якому
стояв сніданок. Всі троє на мить схилили голови, потім підвели їх і почали їсти.
  -  Яку молитву ти прочитав? - спитала Бесс у брага.
  -  Яку завжди читаю,- відповів Гомер і повторив її вголос так, як завчив, коли ще ледве міг говорити.-
Ввійди, о господи, в мій дім,
До столу сядь з рабом твоїм.
Хвала тобі!
І не покинь
Нікого з нас, твоїх створінь.
Благослови нас, щоб в раю Ділили трапезу твою.
'	Благослови, щоб наші очі
На тебе милувались, отче.
Амінь.
  -  Пхе, стара молитва,- сказала Бесс.- І ти, певно, не розумієш, що говориш.
  -  Ні, розумію,- відказав Гомер.- Може, я читаю її надто швидко, бо голодний, але розумію все. А крім того, важить дух, а не слова. Ти краще скажи, яку молитву ти читала.
  -  Ні, спершу ти поясни мені, що ці слова означають,- не вг&вала Бесс.
  -  Як це - що вони означають? Означають те, що означають.
  -  А все ж таки?
  -  "Ввійди, о господи, в мій дім",- промовив Гомер.- Ну, це означає: ввійди, о господи, в мій дім. Слово "господи" означає, певно, багато чого, але загалом, по-моєму, це добро і таке інше. "Хвала тобі" - ну, це означає, що всяке добро завжди й усюди гідне похвали. "Твоїх створінь" - це, виходить, нас, цебто, певно, нас усіх. "Благослови" - це, ну... благослови, та й край. Може, "благослови" означає ще й "прости". Або "люби", чи "бережи", чи як там. Я взагалі не певен, але воно мусить означати щось таке. Далі йде "Щоб в раю ділили трапезу твою" і "Щоб наші очі на тебе милувались, отче". Ну, тут, по-моєму, все ясно: зроби так, щоб ми потрапили в рай і бенкетували там з тобою.	.
- А "отче" ти як поясниш? - спитала Бесс. .
  Гомер обернувся до матері.
     З цієї молитви виходить, що добрі люди почуваються, як у раю, щоразу, коли сідають до столу. Так, мамо? А "отче" - це щось на зразок "добро". Правда ж?
  -  Авжеж,- сказала місіс Маколі.
  ■- "Отче" - це не щось, а хтось,- сказала Бесс.
  -  Еге ж,- сказав Гомер.- Але я теж - хтось. І мама, і ти, і всі люди - хтось. Отже, зроби, боже, так, щоб світ наш став раєм і щоб кожен, з ким ми сідаємо до столу, був хтось, а не щось. І взагалі, Бесс,- раптом обурився Гомер, - це вранішня молитва і ти не гірше, ніж я, розумієш, що вона означає. Ти просто хочеш збити мене з пантелику. Заспокойся: це не так уже й важко. Мене, певно, будь-хто може збити з пантелику. Але що з того? Головне, що я у щось вірю. Кожна людина в щось вірить. Правда, мамо?
  -  Правда,- сказала місіс Маколі.- Хіба ж можна жити без віри! Без неї ні тобі щастя, ані втіхи, й ніякий бенкет на добре не піде - хоч би й з найсмачніших наїдків. Тільки віра й робить чудеса.
  -  Ясно?! - сказав Гомер сестрі і, кладучи край суперечці, оголосив: - А у нас сьогодні змагання, і я побіжу на двісті метрів з бар'єрами.
  -  Он як? - сказала місіс Маколі.- Навіщо?
  -  Розумієш, мамусю, це дуже важливі змагання,- пояснив Гомер.- Містер Спенглер теж бігав на цю дистанцію ще школярем. Там треба не тільки бігти, а й стрибати. А знаєте, містер Спенглер носить із собою круто зварене яйце - на щастя.
  -  Носити на щастя круто зварене яйце - забобони,- сказала Бесс.
  -  Ну й що? - сказав Гомер. - Забобони чи ні, а він його носить. Він посилав мене по вчорашні пироги до крамниці Четтертона - по яблучний і з кокосовою помадкою. Два пироги за двадцять п'ять центів. Свіжі коштують двадцять п'ять центів кожен, а вчорашні йдуть по двадцять п'ять за два. Ми з містером Грогеном ділили кожний пиріг навпіл. Половинка мені, половинка - йому. Тільки більш як один-два шматочки він не з'їдає. Тож мені лишається ой-ой скільки! А містер Гроген більше полюбляє чарку, аніж їсти.
  Мері Аріна - сусідська дівчина - ввійшла до кухні з подвір'я й поставила на стіл маленьку дешеву фруктів- ницю. Гомер підвівся.
  -  Привіт, Мері! - сказав він.- Сідай сюди, поснідаєш з нами.
  -  Я щойно поснідала з татом і побрала його на роботу,- сказала Мері.- Дякую. Я зготувала для тата узвар із сушених персиків і принесла трохи вам, місіс Маколі.
  -  Дякую, Мері,-сказала місіс Маколі.-Як тато?
  -  Добре,- відповіла Мері.- Тільки все дражнить мене. Вийшов уранці на кухню і питає: "Ну, що пише Маркус?"
  -  Нічого, скоро надійде новий лист,- сказала Бесс, підводячись.- Ходімо, Мері, вже час.
  -  Іду, Бесс,- сказала Мері і звернулась до місіс Маколі: - Щиро кажучи, мені страшенно набрид коледж. Що коледж, що школа - однаково. Скільки ж можна вчитися? Я вже доросла. І час тепер не той. їй-богу, я залюбки кинула б коледж і пішла б працювати.
  -  І я,- сказала Бесс.
  -  Дурниці,- сказала місіс Маколі.- Ви ще не дорослі, а діти. Вам тільки по сімнадцять років. Твій батько непогано заробляє, Мері, та й твій брат, Бесс, теж.
  -  А по-моєму, це все ж несправедливо, місіс Маколі,- сказала Мері.- Несправедливо сидіти за партою, коли Маркус - в армії, і в усьому світі така колотнеча. Я часом шкодую, що я не хлопець, а то пішла б з Маркусом служити. Разом нам знаєте як весело було б!
  -  Нічого, Мері,- сказала місіс Маколі,- колись і цьому буде кінець. А там і не стямишся, як усе піде по-старому.
  -  Ну, дай боже,- сказала Мері й разом із Бесс Маколі пішла до коледжу.
  Гомер подивився їм услід і, трохи помовчавши, спитав:
  -  Ну як тобі, мамо?
  -  А що? Зрозуміла річ: дівчатам не терпиться на волю, не терпиться випростати крильця.
  -  Ні, я не про це, не про волю й не про крильця,- сказав Гомер.- Я тебе про Мері питаю.
  -  Мері - мила, щира, проста дівчина,- сказала місіс Маколі.- Я зроду не бачила такої наївної дівчини, і я рада, що Маркус покохав її. Кращої дівчини Маркусові не знайти.
  -  Мамо,- нетерпляче сказав Гомер,- це я знаю. Але я зовсім про інше. Невже ти не розумієш? - Нараз він замовк, бо усвідомив, що не зуміє пояснити того, що в цю мить відчуває, а відчував він, що війна ще завдасть горя багатьом людям, які участі в ній не беруть. І він кинув тільки: - Ну, гаразд, до вечора. Я пішов.
  Місіс Маколі замислилася над тим, що ж він хотів їй сказати. Раптом краєчком ока вона побачила, що на кухні появився хтось дуже маленький. Це був Улісс у своїй нічній сорочці. Він дивився на неї знизу вгору, майже так, як маленьке звірятко дивиться на велику істоту своєї ж породи - ту єдину істоту, що й годує, й гріє, і втішає. Обличчя його було вельми зосереджене і навдивовижу чарівне. Улісс сказав:
  -  А чому він співав "Ти не плач, не плач"?
  -  Хто? - спитала місіс Маколі.
  -  А той чорний дядечко на поїзді.
  -  Це пісня така, Уліссе,- сказала місіс Маколі. Вона взяла його за руку.- Ходімо, вдягнешся.
  -  А сьогодні той чорний дядечко теж буде на поїзді? - спитав хлопчик.
  Місіс Маколі трохи подумала й відповіла:	/
  -  Авжеж. Авжеж, буде.
  Розділ 9. ТУТ ДЕСЬ МАЮТЬ БУТИ КРОЛИКИ
  По дорозі до школи на Сан-Беніто-авеню Гомер Маколі проїжджав повз обнесений дерев'яною огорожею, порослий густим бур'яном пустир. Огорожа була стара й гнила і мала одне лиш призначення - із сміху вартою бундючністю прикрашати невеличку пустку й захищати знуджене плем'я бур'янів, що явно не потребувало захисту.
  Школяр удень, він же - телеграфний розсильний уночі, загальмував так, що велосипед аж підскочив на місці. Кинувши свою машину, стрімголов помчав до огорожі, мов сподівався побачити за нею якесь нетривке видіння, що от-от розтане в повітрі. Огорожа була майже на півметра вища від бар'єрів на гаревій доріжці, а щодо нетривкого видіння за нею, то воно могло трйвати ще років сто. Гомер оглянув огорожу, пустир за нею та місце для розгону і зміряв її висоту: вона сягала йому мало не до грудей. Потім він пострибав, розминаючись, оді- йшов кроків на десять назад і, несподівано навіть для самого себе, крутнувся, люто скривився й помчав до огорожі. За крок від неї він відштовхнувся так, що й чемпіонам не снилося, злетів у повітря, зачепив ногами огорожу, повалив кілька дощок і гепнувся в бур'ян, але відразу ж підхопився й відійшов назад для ще однієї спроби. Дошки ламалися легко, з благородним, нікому не потрібним, а отже, й кумедним тріском. Загалом Гомер зробив сім спроб, і всі без успіху. Тренування до змагань припинив тільки тоді, коли від огорожі лишилася купа потрощених дощок.
  Якийсь дідусь із ціпком з'явився на дверях хижки по той бік вулиці. Пахкаючи люлькою, він спокійно спостерігав за Гомером, а коли той підвівся після останньої спроби й почав обтрушуватися, заговорив:
  -  Що це ти робиш? - спитав він.
  -  Долаю перешкоду,- відповів Гомер.
  -  Ребра цілі?
  -  Цілі,- сказав Гомер.- Просто загорожа трохи зависока. Та й бур'ян слизький.
  Старий скинув оком на бур'ян і сказав:
  -  Це ваточник. Дуже гарний корм для кролів. Кролики його страх як полюбляють. Років одинадцять тому я завів собі кроликів, але хтось уночі відчинив клітку, й вони повтікали.	*
  -  Навіщо ж було відчиняти клітку? - спитав Гомер.
  -  А біс його зна навіщо, - відповів старий. - Я так і не дізнався, хто це зробив. Тридцять три кролі пропали, і такі ж гарні, такі гарні! Оченята червоненькі, мордочки кругленькі,- бельгійські, тільки два чи три іншої породи... А хто їх випустив, так і не знаю.
  -  Ви любите кроликів? - спитав Гомер.
  -  Лагідні тваринки,- відповів старий.- У свійських кролів добра вдача, вони й мухи не скривдять. - Він обвів очима довкола.- Тридцять три кролики одинадцять років бігають на волі,- повів він далі.- Цебто їх тоді було тридцять три, а скільки тепер - одному богу відомо. Вони ж знаєш які плодючі! І зовсім, либонь, здичавіли. Цілком можливо, що місто аж кишить тепер дикими кроликами.
  -  А я жодного ще не бачив,- сказав Гомер.
  -  Ну, то ще побачиш, - сказав старий. - Вони тепер скрізь повинні бути. Роєм рояться під усім містом, це я тобі точно кажу. Ще кілька років - і від них рятунку не буде. От буде діло!
  Незважаючи на загрозу кролячого нашестя, Гомер сів на свій велосипед.
  -  Ну, я поїду,- сказав він.- Сподіваюся, ми ще побачимось.
  -  Авжеж, авжеж,- сказав старий.- Мене звати Чарлз, або просто Чарлі. Можеш завжди мене так звати. Будь ласка, я не заперечую.
  -  Гаразд, сер,- сказав хлопець і знову заговорив про своє.- У нас сьогодні в школі змагання, й я побіжу на двісті з бар'єрами.
  -  А я до школи так і не ходив,- сказав старий.- Зате я учасник іспано-американської війни.
  -  Он як! - сказав Гомер.- Ну, бувайте.
  -  Атож,- сказав старий, але тепер більше самому собі,- іспано-американської війни. Піввійни пробігав, як кролик.
  Гомер на велосипеді зник за рогом. Старий подибав до своєї перекошеної хижки, попахкуючи люлькою й роззираючись. По дорозі ткнув ціпком під широкий лист бур'яну.
  -  Тут десь мають бути кролики,- бурмотів він.- Здичавіли вже, либонь. А були ж такі лагідні!
  Розділ 10. СТАРОДАВНЯ ІСТОРІЯ
  На біговій доріжці стадіону Ітакійської середньої школи бар'єри були розставлені для дистанції в двісті метрів. Зранку на цій дистанції тренувалися четверо хлопців. Вони щойно пробігли її, пробігли непогано, хоч і не старалися на повну силу. Всі четверо були в гарній формі. Тренер Байфілд з хронометром у руці підійшов до переможця.
  -  Це вже краще, Еклі,- сказав він хлопцеві, що явно вирізнявся з-поміж решти, хоч і не видавався бозна- яким незвичайним. Знудьгований вигляд хлопця свідчив про те, що родині його протягом кількох останніх десятиріч не бракувало харчів, одягу чи комфорту, і що спілкувалася вона з такими ж улюбленцями долі.
  -  З технікою в тебе ще не все гаразд,- сказав йому тренер,- але, гадаю, сьогодні на змаганнях ти прийдеш першим.
  -  Постараюся, сер,- сказав хлопець.
  -  Так-так, я певен цього,- сказав тренер.- Сьогодні в тебе суперників не буде, але за два тижні, на чемпіонаті долини, матимеш їх аж задосить. А тепер іди під душ і до самих змагань ніяких перевантажень.
  -  Гаразд, сер,- відповів хлопець. Вже рушивши, він раптом зупинився.- Вибачте, сер,- сказав він.- Який я час показав?
  -  Непоганий,- відповів тренер,- але й не блискучий. Та час хай тебе не обходить. Якщо ти бігтимеш, як я тебе навчав, то прийдеш першим.
  Решта бігунів стояли осторонь, позираючи на них і прислухаючись.	*
  -  Він цяця був, цяця і є,- зауважив один з хлопців.- Але фінішує чомусь завжди перший. Куди ти дивишся, Семе?
  -  Куди я дивлюся? - огризнувся Сем.- А ти куди дивишся? Лому ти не обганяєш його?
  -  Я прийшов другим.
  -  Другий чи третій - один біс,-- сказав третій.
  -  Подумати тільки, щоб нас побив Г'юберт Еклі Третій! - сказав Сем.- Сором, та й годі.
  -  Атож,- погодився другий хлопець.- Але тут уже нічого не вдієш. Він бігає краще, факт!
  Тренер підійшов до цієї трійці і вже зовсім по-іншому сказав:	^
  -  Годі теревенити! Теж мені, вишикувалися, мов ті чемпіони. Вам до них ще далеко! Марш на старт і пробіжіть дистанцію ще раз.
  Хлопці мовчки повернулися на старт, тренер віддав команду, й вони побігли знову. Поки вони бігли, тренер вирішив, що перед змаганнями їм слід пробігти цю дистанцію ще кілька разів. Видно, йому дуже хотілося, щоб переміг Г'юберт Еклі Третій.
  Учні швидко заповняли класну кімнату. Міс Гікс, старенька вчителька стародавньої історії, чекала останнього дзвінка. Коли в класі запанує тиша й спокій, вона спробує ще раз, коли не навчити, то бодай розважити юних ітакійців, які невдовзі мали закінчити школу і, принаймні теоретично, ступити у самостійне життя. Гомер Маколі, охоплений болісно-солодким почуттям, за природою напрочуд схожим до молитовного екстазу, стежив за дівчиною, на ім'я Гелен Еліот, яка щойно ввійшла до класу й тепер простувала до своєї парти. Безперечно, це була найпрекрасніша дівчина в світі. А крім того, чванько, але Гомер і в голову не покладав, що ця риса її вдачі - природна й непозбутня. І все ж, незважаючи на те що він обожнював Гелен Еліот, її чванькуватість затьмарювала Гомерове шкільне життя. Слідом за дівчиною до класу ввійшов Г'юберт Еклі Третій. Він підійшов до дівчини, вони про щось пошепталися, враз роз'ятривши Гомерові душу. Нарешті пролунав останній дзвінок, і вчителька сказала:
  -  Починаємо. Прошу уваги. Хто сьогодні відсутній?
  -  Я! - озвався один хлопець, на ім'я Джо Терранова, класний блазень. Четверо чи п'ятеро вірних дружків Джо, членів секти скалозубів, кумиром і душпастирем якої він був, одразу ж захоплено зреагували на цей блискавичний, хоча й не дуже вдалий дотеп. Гелен Еліот і Г'юберт Еклі зневажливо міряли очима цих класних юродивих, це репане поріддя нетрів. їхні погляди, в свою чергу, так розлютили Гомера, що коли всі вже докинули сміятися, він вибухнув робленим сміхом просто в обличчя Г'юбертові, якого зневажав, і Гелен, яку обожнював. І зразу ж прискіпався на Джо:
  -  А ти не виступай, коли міс Гікс говорить!
  -  Я обійдуся без твоїх витівок, Джозефе,- сказала міс Гікс. І, обернувшись до Гомера, додала: - І без твоїх теж, хлопче.- Вона помовчала, оглядаючи клас, а тоді заговорила далі: - Продовжимо нашу розмову про ассі- рійців від того місця, де ми зупинилися вчора. Прошу всіх слухати уважно й не пропускати жодного слова. Спочатку ми прочитаємо те, що написано в підручнику стародавньої історії. А потім усно обговоримо прочитане.
  Блазень не міг пропустити такої чудової нагоди.
  -  Ні, .міс Гікс,-запропонував він,-нумо не будемо обговорювати це усно. Обговоримо це подумки, щоб я міг поспати.
  І знову паства його вибухла реготом, а чваньки продемонстрували благородне обурення. Міс Гікс не зразу відповіла блазневі, бо, по-перше, її й саму смішили його витівки, а по-друге, ті витівки погамувати було нелегко. І все-таки вона мусила приструнчити його. Нарешті вона сказала:
  -  Будь великодушним, Джозефе. Надто в тих випадках, коли ти маєш рацію, а я ні.
  -  Ну, гаразд, прошу пробачення, міс Гікс,- сказав блазень.- Просто воно в мене само з язика зривається. Обговоримо усно! А як же іще можна обговорювати?! Ну, та пробачте, більше не буду.- ї немовби кепкуюча тепер з себе й власного зухвальства, він помахав їй рукою й поблажливо мовив: - Продовжуйте, міс Гікс.
  -  Дякую,- сказала вчителька.- А тепер прошу вашої уваги!
  -  Уваги! - підхопив Джо.- Та ви гляньте - вони ж усі окунів ловлять!
  Хоч як потішали стару вчительку його жарти, але зрештою вона мусила сказати:
  -  Якщо ти ще раз переб'єш мене, Джозефе, я спроваджу тебе до директорського кабінету.
  -  А я хіба що,- сказав блазень.- Я ладен гризти камінь науки. Але ви погляньте на них. Всі, як один, окунів ловлять! - Він обвів поглядом клас і додав: - Подумати тільки - оце такі в мене друзі! їм би тільки м'яча ганяти.
  •- Ой, та заткни ти нарешті пельку, Джо,- сказав Гомер своєму приятелеві.-Скільки можна? Всі й так знають, що ти в нас геній.
  -  Ну, все, досить, - сказала міс Гікс. - Ніхто більше ні слова. А тепер,- звернулася вона до всіх,- розкрийте книжки на сторінці сто сімнадцятій, абзац другий.- Учні зашелестіли сторінками.- Стародавня історія,- вела далі вчителька,- на перший погляд може видатися наукою нудною й непотрібною. В час, коли ми з вами живемо, коли в світі відбувається так багато історичних подій, життя іншого світу, що давним-давно пішов у небуття, може видатися нецікавим, а вивчення його - непотрібним. Але це неправильна думка. Ми не можемо обійтися без знання інших епох, інших культур, інших народів, інших світів. Хто зголоситься вийти до дошки й почитати?
  Дві дівчини й Г'юберт Еклі Третій піднесли руку.
  Жартівник Джо обернувся до Гомера й сказав:
  -  Ні, ти глянь, як тобі подобається цей тип, га?
  З двох дівчат, що піднесли руку, вчителька обрала прекрасну й чванькувату Гелен Еліот. Гомер, мов заворожений, дивився, як вона йде до дошки. Вона постояла там, засліплюючи його своєю вродою, а потім на диво чистим, на диво милозвучним голосом почала читати. Гомер зачудовано думав тепер про те, як можуть сполучатися в людській істоті така неземна врода й такий неземний голос.
* - "Ассірійці, - читала Гелен Еліот, - ці люди з довгими носами, бородами й волоссям перетворили Ніневію на півночі в могутню державу. Після неодноразових сутичок з хеттами, єгиптянами та іншими народами вони в одинадцятому сторіччі до нашої ери, за царювання Тіглатпаласара Першого, завоювали Вавілон. Відтоді протягом багатьох століть між спорудженою з каміння Ні- невією й збудованим із цегли Вавілоном точилася боротьба за верховну владу. Слова "сірієць" та "ассірієць" не мають між собою нічого спільного, і ассірійці воювали проти сірійців, аж доки Тіглатпаласар Третій підкорив останніх і вигнав десять заблуканих племен Ізраїлю".
  Гелен зупинилася, щоб звести дух перед наступним абзацом, та не встигла вона розпочати, як Гомер Маколі спитав:
. - А що ми можемо сказати про Г'юберта Еклі Третього? Кого він підкорив і які подвиги вчинив?
33
2 В. Сароян

  Юний аристократ зірвався на рівні ноги, охоплений благородним гнівом.
  -  Міс Гікс, я не дозволю, щоб ця умисно заподіяна образа минулася безкарно. Я наполягаю, щоб ви спровадили містера Маколі до директора. Інакше,- відкарбував він,- мені доведеться взяти цю справу у власні руки.
  Тут уже й Гомер підхопився з місця.
  -  Чого ти там розпатякався! - вигукнув він,- Тебе ж звуть Г'юберт Еклі Третій - так чи не так? А за які заслуги? І як на те пішлося, які заслуги в Г'юберта Еклі Другого й Г'юберта Еклі Першого? - він подивився на міс Гікс, потім на Гелен Еліот і сказав: - По-моему, це цілком нормальне й логічне запитання.- І, обернувшись до Г'юберта Еклі, вигукнув: - Ну, кажи, які у вас заслуги?
  -  Що ж,- сказав Г'юберт,- в усякому разі, жоден Еклі ніколи не був репаним...- він замовк на мить, підшукуючи якнайдошкульніше слово,- репаним фанфароном!
  Жодна душа в Ітаці ще не чула такого слова.
  -  Фанфароном? - сказав Гомер. І, звертаючись до вчительки, спитав: - Що це означає, міс Гікс? - А що вчителька відразу не спромоглася на відповідь, Гомер рвучко обернувся до Г'юберта Еклі: - Послухай ти, номере третій, не смій обзивати мене словами, яких я ніколи навіть не чув!
  -  Фанфарон,- сказав Г'юберт,- це хуліган... задерій.
  Він замовк, підшукуючи ще образливіше слово.
  -  Ет, заткни пельку,- сказав Гомер.
  Він глянув на Гелен Еліот, усміхнувся чудесною усмішкою всіх Маколі й повторив:
  -  Фанфарон! Оце так лайка!
  І тоді сів.
  Гелен Еліот подивилася на вчительку, чекаючи знака, щоб читати далі. Міс Гікс, одначе, зволікала. Нарешті Гомер зрозумів. Він підвівся й сказав Г'юбертові Еклі Третьому:
  -  Ну, гаразд. Прошу пробачення.
  -  Гаразд, - сказав юний аристократ і сів.
  Вчителька стародавньої історії оглянула клас і сказала:
  -  Гомер Маколі і Г'юберт Еклі після уроків залишаться в класі.
   -  Міс Гікс,-сказав Гомер,*=таж у нас сьогодні шкільні змагання!
   -  Мене вони не цікавлять,- відповіла вчителька.- Дисципліна - справа така ж важлива, як і фізичне виховання. А то й важливіша.
   -  Міс Гікс,- сказав Г'юберт Еклі,- наша школа розраховує, що сьогодні я здобуду перше місце на дистанції в двісті метрів з бар'єрами, а за два тижні покажу непоганий 'результат на чемпіонаті долини. Боюся, що тренер Байфілд наполягатиме на моїй участі в змаганнях.
   -  Не знаю, чи наполягатиме тренер Байфілд,-сказав Гомер.- Але я особисто нізащо не пропущу сьогоднішніх змагань.
   Г'юберт Еклі подивився на Гомера.
   -  Для мене новина,- сказав він,- що й ти збираєшся бігти.
   -  Так,- сказав Гомер,- збираюся.- І він знову звернувся до вчительки: - Міс Гікс, якщо ви сьогодні відпустите нас, то я обіцяю ніколи вже не порушувати дисципліни й завжди сидіти тихо. І Г'юберт теж обіцяє. Правда ж? - спитав він у Г'юберта.
   -  Атож, обіцяю, міс Гікс,- сказав Г'юберт.
   -  Ви обидва залишитеся після уроків,- сказала вчителька стародавньої історії.- Гелен, будь ласка, читай далі.
   -  "Союзні війська халдеїв з півдня й мідян та персів з півночі, - читала Гелен, - вторглися в Ассірійське царство, і Ніневія схилилася перед їхньою могутністю. Другим Вавілонським царством правив Навуходоносор Другий. Потім прийшов із своїми ордами завойовників великий Кір, цар перський. Та ця навала була тільки епізодом у довгій низці поразок і перемог, бо нащадки перських воїнів були самі згодом підкорені Александром Македонським".
   Гомерові все остогидло, його долала втома після нічної роботи, заколисував ніжний голос дівчини, котра, як він вважав, була створена для нього й тільки для нього; поволі голова його опустилася на складені руки, й він поринув у щось вельми схоже на сон. Але голос дівчини все ж долинав до його свідомості.
   -  "З горнила цього,- читала вона,- людство видобуло величезні цінності. Біблійні заповіти Мойсея почасти грунтуються на засадах, сформульованих у законах Хам- мурапі, прозваного Законодавцем. З тогочасної арифметики, що поряд із звичною для нас десятковою системою мала за основу й число дванадцять, ми успадкували розподіл години на шістдесят хвилин, а кола - на триста шістдесят градусів. Араби дали нам наші цифри, які все ще називаються арабськими, на відміну від римських. Ассірійці винайшли сонячний годинник. Сучасні аптечні символи й знаки зодіаку запозичені у вавілонян. Розкопки, проведені порівняно недавно в Малій Азії, підтвердили існування там могутньої держави".
  "Могутня держава,- марив крізь дрімоту Гомер.- Де? В Ітаці? В нашій їтаці, в Каліфорнії? Була, а потім до дідька загула? Не залишивши по собі ні великих людей, ні великих відкриттів, ні сонячних годинників, ні цифр, ні зодіаків, ні анекдотів, анічогісінько? Де ж була ця велика держава?"
  Він спробував підвести голову й зосередитися. Але бачив тільки обличчя Гелен Еліот, чия врода могла б, напевно, затьмити блиск наймогутніших держав, і почув її дивний голос, чи не найбільший здобуток людства за всю його багатостраждальну історію.
  -  "Хетти,- читала	вона,- посунули	узбережжям
униз, в Єгипет. їх кров змішалася з кров'ю іудейських племен і дала іудеям хеттський ніс".
  Тут Гелен скінчила читати й сказала вчительці стародавньої історії:
  -  Кінець розділу, міс Гікс.
  -  Дуже добре, Гелен,- сказала міс Гікс.- Дякую, ти чудово читала. Сідай.
  Розділ 11. ЕКСПРОМТ ПРО ЛЮДСЬКІ НОСИ
  Міс Гікс почекала, поки Гелен сяде на місце, й тоді обвела поглядом обличчя учнів.
  -  Отож про що ми дізналися?	.
  -  Про те, що геть у всіх людей є носи,-сказав Гомер.
  Міс Гікс сприйняла цю репліку спокійно, як цілком
закономірну.
  -  А ще про що? - запитала вона.
  -  Про те,- сказав Гомер,- що носи створені не тільки для нежиті та носовичків, а й для того, щоб не забувалася стародавня історія.
  Міс Гікс оглянула клас.
  -  Може, хтось іще висловиться? Гомер надто захопився носами.
  -  Таж про них в книжці написано! - сказав Гомер.- Даремно б не писали, правда? Отже, це важливо.
  -  Містере Маколі,- сказала міс Гікс,-може б, ви виголосили промову про людські носи?
  -  Що ж,- сказав Гомер,- промову не промову, а так, коротенько, можна. Із стародавньої історії,- почав він повільно і надто, мабуть, гучно,- ми засвоїли одну річ. А саме: люди завжди мали носи і мають їх і досі. Щоб упевнитися в цьому, кожному з вас досить огледітися.- І він сам огледівся.- Носи! Куди не кинь оком - усюди носи! - Він затнувся на мить, обмірковуючи, чого б іще такого сказати. Потім наважився: - Ніс - це, либонь, найкумедніша частина людського обличчя. Людям він завжди завдає прикрощів, і, можливо, хетти на всіх нападали саме тому, що мали такі довгі й криві носи. Не так уже й важливо, хто винайшов сонячний годинник, бо рано чи пізно хтось однаково додумався б до будильника. Головне ж у носах!
  Жартівник Джо слухав з глибокою увагою й захопленням, ба навіть із заздрістю. Гомер тим часом провадив:
  -  Деякі люди говорять у ніс. Багато хто хропе носом, а є і такі, що носом свистять і в ніс співають. Окремі особи дозволяють водити себе за ніс, інші встромляють носа куди не слід. Буває, що носи відкушують скажені собаки чи кіноактори у фільмах про нещасне кохання. Перед носом грюкають дверима, і часом носи потрапляють у соковижималки й під адаптери програвачів. Ніс росте на одному місці, як дерево, але перебуває на рухомому об'єкті - голові - і через те частенько потерпає, бо мимоволі опиняється там, де він тільки заважає. Призначення носа - винюхувати, що, кому й чим пахне, але деякі особи вернуть носа від чужих думок, поведінки чи зовнішності. - Тут він подивився на Г'юберта Еклі Третього, а потім на Гелен Еліот, і вона, замість задерти носа, раптом чомусь похнюпила його.- Такі особи,- вів далі Гомер,- мають звичку дерти кирпу аж до неба, бо вважають, видно, що тільки задерта кирпа виведе їх у рай. У більшості тварин є ніздрі, але носа мають далеко не всі, принаймні в нашому розумінні. І все ж нюх у тварин розвинений куди краще, ніж у людини, і тут вона лишається з носом.-Гомер Маколі звів дух і завершив промову.- Найголовніша ж властивість носа та, що він заводить у халепу, призводить до воєн, сварить давніх друзів і руйнує щасливі домашні вогнища. А тепер ви дозволите мені піти на змагання, міс Гікс?
  Хоч учительці стародавньої історії й сподобалася така грунтовна промова на таку, власне, пустопорожню тему, вона, однак, не могла дозволити, щоб балаканина завадила їй навести лад у класі.
  -  Ви залишитеся після уроків, містере Маколі,- сказала вона.- І ви теж, містере Еклі. А тепер, коли ми з'ясували для себе нарешті проблему носа, я хотіла б почути ваші думки з приводу прочитаного.
  Всі тримали свої думки при собі.
  -  Ну ж бо,- сказала міс Гікс.- Хто висловиться? Невже ніхто?
  Озвався жартівник Джо.
  -  Руса коса до пояса,- сказав він.- Клює носом й спить півкласа.
  -  А ще хто? - сказала міс Гікс.
  -  Довгі носи звичайно бувають у великих мореплавців і мандрівників,- сказала одна дівчина.
  -  В усіх двоголових хлопчиків буває по два носи,- сказав Джо.
  -  Ніс ніколи не росте на потилиці,- докинув один із прибічників Джо.
  -  Ну, ще,- сказала міс Гікс. Вона зупинила свій погляд на одному учні й спитала: - А що ти скажеш, Генрі?
  -  Я про носи нічого не знаю,- буркнув Генрі.
  -  Зараз я тобі поясню,- втрутився Джо.- Скажи, хто такий Навуходоносор?
  -  Ну, той, що в історії,- буркнув Генрі.
  -  А чи мав він носа? - спитав Джо.
  -  Авжеж, мав,- буркнув Генрі.
  -  Гаразд, тоді чом би тобі не сказати: "Навуходоносор у вухо дав носом"? Ти ж на уроці стародавньої історії. От і спробував би хоч раз що-небудь завчити. Навуходоносор - у вухо - носом - стародавня - історія. Второпав?
  Генрі спробував второпати.
  -  Навуходоносор - носом,- повторив він.- Ні, стривай, не так. Навуходоносор мав вуха до носа.	^
  -  Ет,- сказав Джо,- неуком ти народився, неуком і помреш. Ну, хіба ж це так важко запам'ятати: Навухо- 
  доносор у вухо дав носом! Ні, Генрі, такі речі неодмінно треба засвоювати. Раджу тобі ще раз усе обміркувати.
  -  Досить,- сказала міс Гікс.- Може, ще хтось бажає?
  -  Очі бачать, рот рече. З носа ж біжить та тече,- сказав Джо.
  -  Міс Гікс,- знов узявся благати Гомер,- будь ласка, дозвольте мені побігти на двісті з бар'єрами!
  -  Я не "бажаю чути ні про які бар'єри,- сказала міс Гікс.- То як, буде ще хто-небудь говорити чи ні?
-  Дивіться, як я для вас клас розворушив,- сказав Гомер.- Якби я не забалакав про носи, всі б і досі спали!
  -  Це справи не стосується,- сказала вчителька стародавньої історії,- То хто ще?
  Та вже пролунав дзвінок. Усі підвелися й пішли на стадіон, а в класі лишилися тільки Гомер Маколі й Г'ю- берт Еклі Третій.
  Розділ 12. ДВІСТІ МЕТРІВ З БАР'ЄРАМИ
  Тренер Ітакійської середньої школи стояв перед директором цієї ж школи, людиною, на прізвисько Ік (свого часу містер Роберт Патрач відзначив цей факт в одній з карикатур, надрукованій у міській щоденній газеті під заголовком "Хоч вір, хоч ні"). Містера Іка звали Оскар, але це, звісно, вже не так важливо.
  -  Міс Гікс,- казав тренерові директор Ітакійської середньої школи,- найстаріша і, безперечно, найкраща вчителька в нашій школі. Вона навчала мене, коли я був учнем цієї школи, і навчала вас теж, містере Бай- філде. Боюся, що я не зможу скасувати її рішення про покарання двох недисциплінованих хлопчаків.
  -  Г'юберта Еклі Третього не можна назвати недис- циплінованим,- сказав тренер.- Гомера Маколі - можна. А Г'юберта Еклі - ні. Він справжній юний джентльмен.
  -  Розумію,- сказав директор.- Г'юберт Еклі дійсно з багатої родини. Але якщо міс Гікс залишила його після уроків, то він і залишиться. Я не сумніваюся, що він справжній юний джентльмен. Пригадую, таким був і його батько. Голуба кров! Але за міс Гікс ніколи не водилося карати безневинного. Тим-то Г'юбертові Еклі до-, ведеться потерпіти до інших змагань.
  Директор ясно дав зрозуміти, що розмову вичерпано. Тренер крутнувся й вийшов з кабінету. Але на стадіон не пішов. Він попрямував до класної кімнати, де сиділи Гомер, Г'юберт і міс Гікс. Вклонившись старій учительці, тренер з усмішкою сказав:
  -  Я розмовляв з директором, міс Гікс.	^
  Це мало значити, що він дістав дозвіл забрати Г'юбер- та Еклі Третього. Але тут з місця підхопився Гомер Ма- колі, наче тренер прийшов визволяти саме його|
  -  Ти тут ні при чому,- зневажливо сказав йому тренер і звернувся до другого хлопця: - Я по вас, містере Еклі.		
  -  Цебто як? - сказала вчителька стародавньої історії.
  -  Містер Еклі має негайно перевдягтися в спортивну форму, щоб узяти участь у змаганнях. Ми чекаємо на нього.
  -  Он як? - вигукнув Гомер, скипаючи справедливим гнівом.- А як же зі мною, з містером Маколі?
  Але тренер, навіть не удостоївши його відповіддю, вийшов з класу, ведучи за собою дещо розгубленого й зніяковілого Г'юберта Еклі Третього.
  -  Ні, ви бачили, міс Гікс? - заволав Гомер Маколі.- Де ж справедливість?
  Вчительці стародавньої історії аж дух перехопило від обурення.
  -  Цьому містерові Байфілду, - просичала вона, - тренувати хіба що таких віслюків, як він сам.- Вона затну- лася, усвідомивши, що висловилася негоже, відтак додала: - Вибач, але цей тип не тільки неук, він ще й брехун!
  Міс Гікс була чудова в своєму непідробному гніві. Тепер Гомер уже майже не сумнівався, що вона найкраща вчителька в світі.
  -  Мені особисто він ніколи не подобався,- сказав Гомер.- І я радий, що й вам теж.	^
  -  Я викладаю стародавню історію в Ітакійській середній школі вже тридцять п'ять років,- сказала міс Гікс.- Через мої руки пройшли сотні ітакійських хлопців і дівчат. В мене навчалися твій брат Маркус і твоя сестра Бесс, і якщо в тебе є молодші брати чи сестри, то вони теж навчатимуться в мене.
  -  В мене є ще тільки один братусь, міс Гікс, - сказав Гомер,- Улісс. А яким був Маркус у школі?
  -  Маркус і Бесс були гарні дітки,- сказала міс Гікс.- Чесні, культурні. Так, саме культурні,- повторила вона, наголошуючи на цьому слові.- Вони з молоком матері ввібрали культуру, успадковану від стародавніх народів. Маркус, як і ти, іноді міг ляпнути щось недоладне, але ніколи не брехав. А такі нікчеми, як оцей Байфілд, що ніколи нічого за душею не мали, мають мене за стару бабу. Прийшов сюди брехати - так само, як брехав ще учнем у цьому класі. І відтоді він так нічого й не навчився - хіба що лизати руки вищим од себе.
  -  Атож! - гаряче підтакнув Гомер; він хотів, щоб учителька не втрачала свого гнівного запалу.
  -  Мені не раз доводилось бачити, як отакі типи по- пихають гарними людьми. Вони торують собі шлях брехнею й шахрайством, будують свою кар'єру на кістках чесних людей. Отакий він, їхній біг з бар'єрами!
  Вчителька стародавньої історії була страшенно обурена. Вона висякалася й витерла очі.
  -  Ет, не засмучуйтеся, міс Гікс, - сказав Гомер. - Я залишусь у класі. Можете покарати мене за мій язик. По заслузі! А надалі я, слово честі, постараюсь поводитися добре. Я не знав досі, що вчителі - такі ж люди, як і всі. Ба навіть кращі! Не журіться, міс Гікс. Краще покарайте мене.
  -  Я залишила тебе після уроків зовсім не для того, щоб покарати, Гомере Маколі,- сказала вчителька.- Я завжди залишаю після уроків тільки найдорожчих, мені учнів, аби побути з ними. Я все ще не вірю, що помилилася щодо Г'юберта Еклі. Це містер Байфілд примусив його зневажити мій наказ. Я однаково затримала б вас тут тільки на хвилинку, а потім відпустила б. Це не кара, а виховання. Найбільша радість для мене - дивитись, як зростають духовно мої учні, і кожен їхній благородний вчинок для мене -- свято. Ти попросив пробачення в Г'юберта Еклі, і хоч як це збентежило його,-бо своїм перепрошенням ти довів безглуздість його поведінки,- йому стало мужності помиритися з тобою. Я залишила вас після уроків, бо хотіла побалакати з вами обома - хлопцем із багатої сім'ї й хлопцем із бідної сім'ї. Хтозна, що чекає на вас у житті, але, гадаю, йому важче буде спілкуватися з людьми, ніж тобі. Мені хотілося, щоб ви придивилися один до одного. Я хотіла побалакати з вами обома.	.	..
      Взагалі Г'юберт був би непоганий хлопець, якби так не задавався,- сказав Гомер.- Чого він носа дере? Чим він кращий за інших?
  -  Я тебе розумію,-сказала вчителька стародавньої історії.- Але кожна істота в світі від когось краща, а від когось - гірша. Джо Терранова кмітливіший за Г'ю- берта, але Г'юберт, по-моєму, такий же чесний хлопець, як Джо. В демократичному суспільстві всі люди мусять бути рівні, ну, а поведінка - це справа індивідуальна: є добрі люди й сухі, благородні й підлі. Я хочу, щоб мої хлопці й дівчата прагнули бути людьми добрими й благородними. Хай вони удають із себе кого завгодно - мене це не обходить, як не обходять ні гарні, ані погані манери. Мене цікавить те, що під цими манерами ховається. І мені однаково - бідний мій учень чи багатий, католик він, протестант чи єврей, білий, чорний чи жовтий, кмітливий чи нетямущий, геній чи простак - аби лиш він був людиною і мав добре серце, правдиву й щиру вдачу, і поважав інших. Мені треба, щоб діти в моєму класі були людьми, але я зовсім не прагну того, щоб вони були однаковими людьми. Якщо вони чисті душею, то хай як завгодно відрізняються одне від одного. Я хочу, щоб кожен мій учень лишався самим собою. Я зовсім не хочу, щоб ти, Гомере, поводився як хтось інший тільки для того, щоб догодити мені чи полегшити мою працю. Мені б дуже швидко остогид клас, де сидять самі лиш бездоганні юні леді й джентльмени. Я хочу, щоб кожен мій учень був особистістю - оригінальною, неповторною, відмінною від інших. Шкода, що Г'юберт Еклі не вислухав цього разом з тобою, бо тоді б ви обидва зрозуміли, що ваша взаємна неприязнь - річ цілком природна. Мені хотілося, щоб він зрозумів: кожен з вас стане справжньою людиною тільки тоді, коли, попри вашу цілком природну взаємну неприязнь, ви навчитеся поважати один одного. Оце й означає бути культурною людиною - і цього навчає нас стародавня історія.
  Вчителька помовчала, дивлячись на хлопця, який насилу стримував йому самому незрозумілі сльози.
  -  Я рада, що побалакала саме з тобою, а не з кимсь іншим,- сказала вона.- Коли ти закінчиш школу і зовсім забудеш мене, я стежитиму за тим, як ти живеш, і ніколи не дивуватимусь з того, що ти робиш людям добро.-Вчителька стародавньої історії ще раз висякалася й витерла очі. - Ну, біжи на стадіон. Змагайся з
Г'юбертом Еклі на дистанції двісті метрів з бар'єрами. Якщо ти не встигнеш перевдягтися в спортивну форму, біжи, в чому є, навіть якщо весь стадіон сміятиметься з тебе. Перше ніш ти виб'єшся в люди, ти ще не раз чутимеш сміх; і це буде не тільки людське глузування, але й глум долі, яка намагатиметься збити тебе з шляху, відкинути назад. Але я певна, той сміх не зупинить тебе.- Вчителька зітхнула і втомлено скінчила:- Біжи на стадіон, Гемере Маколі. Я стежитиму за тобою.
  Другий син родини Маколі з Санта^Клара-авеню в каліфорнійському місті Ітаці підвівся й вийшов з кімнати.
  На стадіоні Г'юберт Еклі й троє хлопців, що того дня вже бігали з ним під час тренування, готувалися до старту на своїх бігових доріжках. Гомер ступив на п'яту бігову доріжку в мить, коли суддя на старті підніс руку з пістолетом, ладнаючись дати сигнал. Гомер став на старт разом з іншими. Почувався він чудово, хоч був дуже сердитий. І він знав: ніщо в світі не завадить йому прийти першим - ні черевики й одяг, аж ніяк не пристосовані для змагань з бігу, ні брак тренування - анічогісінько! Він прийде першим, інакше просто бути не може.
  Г'юберт Еклі на доріжці поряд глянув на нього й сказав:
  -  Хто ж бігає в такому одязі?
  -  Я! - відповів Гомер.- І ще й як	бігаю!
  На трибуні стадіону містер Байфілд	обернувся	до	лю
дини, що сиділа поряд, і спитав:
  -  Хто це стартує у всіх лахах на	боковій	доріжці?
  Він зразу ж і сам збагнув, хто це міг бути, й підхопився, щоб зупинити змагання й вивести з поля п'ятого бігуна. Але було вже пізно: пролунав постріл, і хлопці побігли. Гомер і Г'юберт подолали першу перешкоду трохи раніше за інших, не зачепивши бар'єра. Після другого бар'єра Гомер злегка випередив Г'юберта і вів перед аж до восьмого. Але Г'юберт Еклі весь час сидів у нього на п'ятах. Біжачи, хлопці перекинулися кількома словами. Після першого бар'єра Г'юберт крикнув:
  -  Де ти навчився так бігати?
  -  Ніде,- відповів Гомер.- Оце зараз учуся.
  Після другого бар'єра Г'юберт сказав:
  -  Куди ти поспішаєш? У тебе зависокий темп.
  -  Зате й прийду перший,- сказав Гомер.
. Після третього бар'єра Еклі спитав:
  -  Хто це тобі сказав?	.
  Після четвертого бар'єра Гомер відповів:
  -  Я це кажу.
  Після п'ятого бар'єра Г'юберт сказав:
  -  Біжи тихіше. Ще ж півдистанції. Ти видихнешся,- І раптом він загорлав: - Гей... гей, бережися! Байфілд!
  Гомер домчав до дев'ятого бар'єра водночас із тренером Іт-акійської середньої школи - тільки Байфілд біг йому назустріч. Та Гомер стрибнув і влетів просто в розпростерті руки тренера, й обидва не втрималися на ногах. Г'юберт Еклі наче закляк на місці і, обернувшись до решти бігунів, крикнув:
  -  Завмріть! Дайте йому підвестися. Він добре біг і впав не з власної вини.
  Гомер мерщій скочив на рівні ноги й помчав далі. В ту ж мить зірвалися з місця й інші хлопці.
  На трибуні всі, навіть Гелен Еліот, збуджено кричали. Вчителька стародавньої історії міс Гікс стояла біля фінішу. Вона теж кричала, підбадьорюючи не якогось окремого бігуна, а всіх одразу.
  -  Ну ж бо, Гомере! - вигукувала вона.- Давай, Г'ю- берте! Швидше, Семе!.. Джордже!.. Генрі!..
  Перед останнім бар'єром Г'юберт Еклі наздогнав Гомера Маколі.
  -  Вибач,- сказав він,- я просто не можу інакше.
  -  Дуй,- відповів Гомер.- А там побачимо.
  Г'юберт Еклі трохи випередив Гомера, але фініш був
уже близький. І хоч Гомер зачепив останній бар'єр, він наздогнав Г'юберта. Фінішували вони майже плече в плече, і ніхто не міг сказати, хто переможець. Слідом за ними до фінішу прийшли Сем, Джордж і Генрі.
  Вчителька стародавньої історії міс Гікс зібрала їх разом.
  -  Ви бігли чудово,- сказала вона.- Всі п'ятеро!
  -  Вибачте мені, міс Гікс,- сказав Г'юберт Еклі.- Я повинен був залишитися в класі разом з Гомером.
  -  Вибачаю,- сказала міс Гікс.- І ти молодець, що почекав Гомера, коли його збили з ніг.
  Обурений, лютий і трохи ошелешений тренер Ітакій- ської середньої школи швидкою ступою наближався до хлопців, з'юрмлених навколо міс Гікс.
  -  Маколі! - загорлав він ще здалеку.- До кінця чверті я знімаю тебе з усіх шкільних змагань!
  Підійшовши, він утупився в Гомера Маколі лютими очима. Вчителька стародавньої історії спитала:
  -  Містере Байфілде, за що ви караєте Гомера Маколі?
  -  Даруйте, міс Гікс,- відповів тренер,-але я не вважаю за потрібне звітувати перед викладачами стародавньої історії.- Він обернувся до Гомера й гаркнув: - Тобі ясно?
  -  Так, сер,- відповів хлопець.
  -  А тепер марш до мого кабінету й сиди, доки я тебе не відпущу,- наказав Байфілд.
  -  До вашого кабінету? - сказав Гомер.- Я ж мушу...- Він раптом згадав, що о четвертій має бути на роботі, й вигукнув: - Котра зараз година?
  Г'юберт Еклі глянув на свій годинник і відповів:
  -  За чверть четверта.
  -  Марш до кабінету! - крикнув Байфілд.
  -  Та зрозумійте ж, містере Байфілде,- сказав Гомер.- Я мушу бути в одному місці. Я спізнююся.
  Джо Терранова, який трохи раніше підійшов до них, спитав:
  -  За що ви караєте його? Він же нічого поганого не зробив.
  Тут розлюченого тренера прорвало.
  -  А ти заткни свою слиняву пельку, макароннику! - загорлав він і штурхонув Джо так, що той полетів на землю.
  Падаючи, Джо Терранова встиг скрикнути:
  -  Ма-ка-рон-нику?!
  І тут, вигукнувши: "З мого друга знущатися?!" - Гомер кинувся на містера Байфілда, як гравець у регбі кидається на свого супротивника.
  Гомер і Байфілд знов покотилися по землі, а Джо Терранова тим часом підхопився і, не тямлячись від люті, несамовито вп'явся в Байфілда.
  До них підбіг захеканий і розгублений директор школи містер Ік.
  -  Панове! - вигукнув він.- Хлопці, хлопці!
  Він відтяг Джо Терранову від тренера, який лишився лежати на землі.
  -  Містере Байфілде,- сказав директор.- Поясніть свою дивну поведінку.
  Байфілд не спромігся на слово й тільки мовчки тицьнув пальцем у бік міс Гікс.
  Міс Гікс, дивлячись згори вниз на розпростертого тре^ нера, сказала:	#
  -  Я не вперше попереджала вас, містере Байфілде, що людьми попихати не можна. Вони цього не люблять.- Вона обернулася до директора школи.- Містер Байфілд повинен попросити пробачення в Джо Терранови.
  -  Он як? Що ви на це скажете, містере Байфілде? -• спитав містер Ік.	^
  -  Батьки Джо приїхали з Італії,-сказала міс Гікс.- Але це зовсім не означає, що його можна обзивати макаронником.
  -  Не треба мені, щоб він вибачався,- сказав Джо Терранова.- Якщо він ще раз обізве мене, я дам йому в зуби. А як він подужає мене, то я приведу братів.
  -  Ні, Джордже,-сказала міс Гікс.-Нехай містер Байфілд таки вибачиться. Він вибачатиметься не перед тобою й не перед твоїми родичами, а перед своїм власним народом. Хай він ще раз спробує стати порядним американцем.
  -  Правильно,- кивнув головою директор школи.- Ми всі разом живемо в Америці, і чужинець тут тільки той, хто про це забуває.- Він подивився вниз, на тренера, який усе ще лежав на землі, і владно сказав: - Містере Байфілде!
  Спортивний тренер Ітакійської середньої школи звівся на ноги, не дивлячись ні на кого.
  -  Прошу пробачення,- буркнув він і квапливо подався геть.
  Джо Терранова і Гомер Маколі пішли разом. Джо ступав легко, а Гомер шкандибав. Під час зіткнення з Байфілдом він підвернув ліву ногу.
  Міс Гікс і містер Ік обернулися до тридцяти чи сорока хлопців і дівчат, що зібралися навколо них. Обличчя в дітей були зовсім різні, бо вони належали до різних національностей.
  -  Все гаразд,-сказала міс Гікс.-Ідіть додому, діти.-А що в багатьох обличчя й досі були розгублені, додала: - Веселіше, веселіше - не журіться! Все це дурниці.
  -  Атож, не журіться! - сказав директор школи.- Війні колись прийде край.
  І діти почали розходитися.
  Розділ 13. ПАСТКА; О ГОСПОДИ, ПАСТКА!
  В той час, коли Гомер Маколі розганяв після змагань велосипед, аби якнайшвидше дістатися телеграфної контори, чоловік, на ім'я Великий Кріс, увійшов до крамниці спортивних товарів Ковінгтона на Тюлер-стріт. Це був високий, сухорлявий і дужий чолов'яга з густою русою бородою. Він допіру спустився з гір поблизу П'єдри, щоб поновити припаси харчів та набоїв і купити кілька мисливських пасток. Містер Ковінгтон, фундатор і власник крамниці, одразу заходився демонструвати Великому Крі- сові досить складну нову пастку, нещодавно сконструйовану одним жителем Фрайєнта. Пастка була величезна й мала хитромудрий механізм. Зроблено її було із сталі, лимонного дерева, пружин і тросів, а принцип дії полягав у тому, що вона хапала звіра, підкидала його вгору, перевертала й тримала над землею до появи звіролова.
  -  Це новітня модель,- казав містер Ковінгтон.- її винайшов один фрайєнтський дідусь, на прізвище Сеф- ферті. Він має намір запатентувати цей винахід і поки що виготовив тільки дві пастки - першу модель відправив у бюро патентів, а цю надіслав мені, на продаж. Це пастка на будь-якого звіра, що не літає, а ходить. Містер Сефферті називає її "хапально-підкидальна і перевер- тально-тримальна універсальна мисливська пастка Сефферті". Він править за неї двадцять доларів. Певна річ, на ловах її ще не випробовували, але ви й самі бачите, яка вона міцна,- може, либонь, легко підняти, перевернути й удержати в повітрі дорослого ведмедя.
  Великий Кріс слухав хазяїна спортивної крамниці з виразом безмежної дитячої цікавості, а біля його ніг, тягнучи шию, щоб краще видно було пастку, стояв і так само зачаровано слухав Улісс Маколі. Містер Ковінгтон вважаяв, що хлопчик прийшов з Великим Крісом, а Великий Кріс вирішив, що Улісс - хлопчик містера Ковінгтона, тим-то ні того, ні того присутність малюка не дивувала. Що ж до самого Улісса, то він давно вже твердо засвоїв, що його місце там, де можна побачити щось цікаве.
  -  Ця пастка особливо цінна тим,- вів далі містер Ковінгтон,- що вона не калічить звіра й залишає шкіру цілою й неушкодженою. Містер Сефферті дає гарантію на одинадцять років, причому бере на себе відповідальність і за цупкість дерев'яних деталей (а дерево тут не просте, а лимонне!), міцність пружин, тросів, сталевих рамок тощо. Хоч сам містер Сефферті не звіролов, вія твердить, що це найбільш надійна й гуманна пастка в світі. Винахідникові, до речі, вже років сімдесят, він живе собі тихенько у Фрайєнті, читає книжечки й вимудровує різне приладдя. На його рахунку вже тридцять сім різних штукенцій.- Містер Ковінгтон нарешті упорався з пасткою й випростався.- Ну, наче все,- сказав він.- Тепер пастка готова до дії.
  Жадібно видивляючись на це чудо, Улісс подався вперед - надто далеко вперед, і пастка блискавично, але обережно схопила його, піднесла на метр над підлогою й перевернула долілиць. Малюк завис у повітрі в поземному положенні, спутаний, неспроможний і пальцем ворухнути. Від несподіванки він, певна річ, розгубився, але навіть не зойкнув. Зате Великий Кріс злякався не на жарт.
  -  Куди ви дивитеся? -вигукнув він.- Ви ж власного сина можете покалічити!
  -  Власного сина? - здивувався Ковінгтон.- Я гадав, це ваш син. Я цього малюка вперше бачу. Він прийшов з вами.
  -  Зі мною? -здивувався вже Великий Кріс.- А я й не помітив. Ну, випустіть його швидше. Витягніть його з цієї пастки!
  -  Зараз, сер,- сказав Ковінгтон.- Зараз подумаю, як це зробити.
  Великий Кріс збентежено схилився над Уліссом.
  -  Як тебе звуть, хлопчику? - спитав він.
  -  Улісс,- відповів той із пастки.
  -  А мене звуть Великий Кріс,- сказав звіролов.- Ти трохи потерпи, Уліссе, зараз цей дядечко вивільнить тебе, й усе буде гаразд. - І, обернувшись до Ковінгтона, Великий Кріс спитав: - Ну, чого ж ви стовбичите там? Випустіть хлопця! Мерщій, чуєте?
  Містер Ковінгтон розгубився не менше, ніж Великий Кріс.
  -  Розумієте,- сказав він,- містер Сефферті пояснював, як це робиться, але я призабув. Містер Сефферті не показував, як діє ця пастка, бо... власне... не мав на чому показати. Він тільки словами пояснив. Здається, треба смикнути за оцю штуку... Ні, щось не смикається.
  Великий Кріс і містер Ковінгтон схилилися над пасткою; Великий Кріс тримав Улісса, щоб той не впав на підлогу, якщо пастка' раптом випустить його, а містер Ковінгтон шарпав навмання різні деталі, сподіваючись, що котрась із них розімкне замки.
  - Та швидше ви там,- казав Великий Кріс.- Не висіти ж хлопцеві цілий день. Тобі не боляче, Уліссе?
  -  Ні, сер,- відповів Улісс.
  -  Ну, тоді терпи. Ми тебе зараз видобудемо звідти. - Він помовчав, дивлячись на хлопця, а тоді спитав: - Цікаво, чого ти туди поліз?
  -  Подивитися,- відповів Улісс.
  -  Та-ак, хитра штуковина, що й казати,- погодився Великий Кріс.- Ну нічого, зараз цей дядечко визволить тебе, а я потримаю, щоб ти не впав. Скільки тобі років?
  -  Чотири,- відповів Улісс.
  -  Чотири,- повторив Великий Кріс.- Виходить, я на п'ятдесят років старший. Ну, терпи, терпи, зараз цей дядечко тебе випустить. Правда ж, випустите? - спитав Великий Кріс у Ковінгтона.- А вас як звуть? - поцікавився він.
  -  Уолтер Ковінгтон. Я власник цієї крамниці.
  -  От і чудово,- сказав Великий Кріс.- Давай, Уолтере, визволяй хлопця. Натисни-но на оцю от планку. Я його тримаю. Ти не бійся, Уліссе. Як звуть твого тата?
  -  Метью,- відповів Улісс.
  -  Що ж, у твого тата гарний син,-сказав Великий Кріс.- Від тебе, либонь, ніщо не сховається. Я б усе віДД&в, щоб мати такого сина, але не знайшов, бач, подруги життя. Років тридцять тому познайомився був з Оклахомі з гарною дівчиною, та нічого з того не вийшло - віддала своє серце іншому. Ну як ти там, Уолтере, докопався?	*
  -  Ще ні,- відповів містер Ковінгтон.- Але зараз докопаюся. Здається, оцю штуку треба повернути отак... ні, так не виходить. Якби ж то містер Сефферті не пояснював, як виймати звіра з цієї пастки, а то пояснював же, а я, бач, призабув. А може, звірів вона хапає в якийсь один спосіб, а маленьких хлопчиків - у зовсім інший?
  Двоє чоловіків, жінка з дівчинкою й двоє хлопчаків років дев'яти-десяти вже зібралися в крамниці й спостерігали цю сцену.
  -  Що це ви робите? - спитав один з хлопців.
  -  Та у нас тут малюк у пастку вскочив,-пояснив містер Ковінгтон.- Його звуть Улісс, цього малюка.
  -  Як же він туди вскочив? - спитав один з чоловіків. - Може, збігати по лікаря?
  -  Та ні, йому нічого не зробилося,- сказав Великий Кріс.- Йому не боляче. Просто завис над підлогою, та й по всьому.
  -  Я б на вашому місці викликала поліцію,- сказала жінка.
  -  Навіщо ж, мадам? - сказав Великий Кріс.- Ну? потрапив хлопець у пастку - при чому ж тут поліція? Оцей чоловік - Уолтер - зараз випустить його на волю.
  -  Понавигадували казна-що! - сказала жінка.- Понабудовували всяких гаспидських машин, а діти через них розплачуйся здоров'ям.
  -  Цьому хлопчикові не боляче, мадам,- сказав Великий Кріс,- І він нічим не розплачується.
  -  Ваше щастя, що це не мій хлопчик,- сказала жінка.- А то б я вам показала. Поліція б уже давно запроторила вас куди слід.
  І сердито рушила до виходу, тягнучи за собою дочку.
  -  Я хочу подивитись! Я хочу подивитись! - заревіла дівчинка.- Всі дивляться, і я хочу!
  Жінка зупинилася, схопила її за комірець і, труснувши, потягла з крамниці.
  -  Головне, не хвилюйся, Уліссе,- сказав Великий Кріс.- Ми тебе вмить звідти видобудемо.
  Але тут Ковінгтон здався.
  -  Мабуть, треба подзвонити містерові Сефферті,- сказав він.- У мене нічого не виходить.
  -  Я так і залишуся? - спитав Улісс.
  -  Отакої! - сказав Великий Кріс.- Ти що, хлопче! Ми тебе визволимо.
  Хлопець з накою газет під пахвою ввійшов до крамниці, вив'юнився крізь натовп, подивився на Улісса, подивився на людей, тоді знову на Улісса й сказав:
  -  Привіт, Уліссе. Ти що там робиш?
  -  Привіт, Оггі,- відповів Улісс.- Я впіймався.
  -  За що?
  -  Мене впіймало,- сказав Улісс.
  Газетяр кинувся був допомагати Великому Крісові, але побачив, що тільки заважатиме йому. Наляканий і розгублений, він постояв хвильку, дико озираючись навсібіч, а тоді кулею вилетів на вулицю й помчав до телеграфної контори. Гомера там не було, і він знову гайнув на вулицю й помчав зигзагами, розштовхуючи перехожих і мимохіть вигукуючи газетні заголовки.
  Жінка, на яку він з розгону налетів, пробурмотіла:
  -  Очманів! Видно, з'їхав з глузду, що ніхто газет не купує...	м
  Оггі промчав цілий квартал і на перехресті вискочив на середину вулиці, щоб подивитись, чи не видно де Гомера. І, на диво, Гомер саме виїхав з-за рогу! Оггі припустив до нього, горлаючи:
  -  Гомере! їдь сюди мерщій! Гомере, мерщій!..
  Гомер зіскочив зі свого велосипеда.
  -  Що з тобою, Оггі? - спитав він.
  -  Там таке... таке...- Оггі горлав просто в обличчя Гомерові.- Ходімо мерщій! - він потяг приятеля за РУку.	♦
  -  Та що там таке? - спитав Гомер. - І де це "там"?
  -  В крамниці Ковінгтона! - випалив Оггі.- Мерщій біжімо, Гомере!
  -  Ясно,- сказав Гомер.- Ти побачив у вітрині нові рибальські снасті? Чи рушницю? Я зараз не маю часу, Оггі. Мене робота жде. Поспішаю, розумієш?
  Гомер знову сів на велосипед і поїхав, але Оггі вхопився за сидіння й побіг поряд, штовхаючи велосипед до Ковінгтонової крамниці.
  -  Пуди ж ти, Гомере! - кричав він.- Завертай сюди! Він спіймався... Не може вилізти!..
  -  Спіймався? Хто? - спитав Гомер.
  Вони вже були навпроти спортивної крамниці. Перед нею гомонів невеликий натовп, і Гомерові стало трошки моторошно. Оггі показав пальцем на з'юрмлених людей. Хлопці протовпилися в крамницю й побачили пастку. В пастці був Гомерів брат Улісс, а навколо неї - незнайомі чоловіки, жінки й діти, серед них і містер Ковінг- тон.
  -  Уліссе! - скрикнув Гомер.
  -  Привіт, Гомере,- озвався малюк.
  Гомер обернувся до людей.
  -  Що мій брат робить у цій штуковині? - спитав він.
  -  Він упіймався,- відповів містер Ковінгтон.
  -  А всі ці люди що тут роблять? - спитав Гомер.- Ну, чого ви поставали? - звернувся він до натовпу.- Ідіть, хто куди йшов. Велике діло, вскочив хлопець у пастку. Невже це така дивина, що півміста має збігтися?
  -  Так-так,- сказав містер Ковінгтон.- Прошу вийти з крамниці всіх, за винятком моїх постійних покупців.- Містер Ковінгтон оглянув присутніх.- Ви, містере Уоллесе, можете залишитися, ви мій клієнт. І ви, містере Зікарте. І ти, Джордже. І містер Спіндл з Коротуном.
  -  Я теж ваш покупець,- сказав якийсь чоловік.- Пригадуєте, минулого тижня купляв у вас риболовні гачки? .
  -  Атож. Гачки. Пригадую, - сказав містер Ковінг- тон.- А решту прошу вийти з крамниці.	-
  Тільки двоє відступили на крок до дверей.	*
  -  Не бійся, Уліссе,- сказав Гомер.- Зараз ми все владнаємо. Добре, що Оггі знайшов мене. Оггі, збігай до телеграфної контори й скажи містеру Спенглерові, що мій братусь потрапив у пастку в крамниці Ковінгтона й що я витягую його. Я вже однаково спізнився, тож ти передай, що я прибіжу, тільки-но визволю Улісса. Мчи, Оггі!
  Оггі кинувся до виходу. На дверях він з розгону налетів на полісмена й мало не збив його з ніг.
  -  Що тут сталося? - спитав полісмен.
  -  Та один малюк потрапив у пастку, - сказав містер Ковінгтон.- Ми його витягуємо й ніяк витягти не можемо.
  -  Зараз розберемося,- сказав полісмен. Він подивився на Улісса, потім звернувся до натовпу: - Попрошу всіх звільнити приміщення! Всіх, всіх до одного! Можна подумати, ніби ви зроду не бачили такого. У всіх у вас справи, робота стоїть, а ви тут гав ловите! Наче вперше хлопця в пастці побачили! - Полісмен вигнав людей з крамниці й замкнув двері на ключ. Потім сказав містеру Ковінгтонові й Великому Крісові: - А тепер нумо витягнемо малюка, й хай біжить додому.
  -  Авжеж, авжеж,- закивав головою містер Ковінгтон.- І що швидше, то краще. Ви ж замкнули крамницю, а ще і п'ятої години нема.
  -  Як ця штука розкривається? - спитав Гомер.
  -  Це пастка останньої конструкції,- сказав містер Ковінгтон.- Новий винахід містера Вілфреда Сефферті з Фрайєнта. Він збирається запатентувати її й править за неї двадцять доларів.
  -  Ну, то витягніть з неї мого брата,- сказав Гомер.- Або покличте когось, щоб його витягли. Покличте містера Сефферті.	-
      ?0 вже намагався зв'язатися з містером Сефферті, але мій телефон не працює,- сказав містер Ковінгтон!
      Не працює?! - вигукнув Гомер, скипаючи гнівом.- А яке мені діло, працює він чи ні? Негайно ведіть сюди того типа й випускайте мого брата з пастки!
  -  Хлопець діло каже,- докинув полісмен. ^
  -  Пане полісмен, - сказав містер Ковінгтон. - Я чесна людина. Я не порушую законів і вчасно сплачую податки, з яких, до речі, ви отримуєте свою платню. Я вже намагався зв'язатися з містером Сефферті по телефону. Телефон чомусь не працює. А я не можу кидати свою крамницю серед білого дня і йти світ за очі шукати його!
  Гомер підійшов упритул до містера Ковінгтона й помахав йому перед носом пальцем.
      Я знати нічого не хочу! Негайно ведіть сюди винахідника цієї душогубки!
      Ніяка це не душогубка,- сказав містер Ковінгтон,- а найдосконаліша мисливська пастка. Вона не псує хутро й не калічить звіра, а тільки піднімає його в повітря. І при цьому не душить, не ріже, не трощить кісток. Діє за простим принципом: одірвати звіра від його точки онори і тим самим зробити його безпорадним. Крім того, я можу прийти й не застати містера Сефферті вдома. *
  -  О боже, - сказав Гомер. - Та що ви мелете?
  Полісмен тим часом вирішив оглянути пастку.
  -  А може спробувати випиляти з неї хлопця? - запропонував він.
  -  Чим же ви перепиляєте сталь? - сказав містер Ковінгтон.
      Уліссе, може, тобі чогось хочеться? - спитав Гомер.- Як ти там? Може, принести тобі чого-небудь?
  Великий Кріс, заливаючись потом, трудився над пасткою й раз у раз поглядав то на одного, то на другого брата. Його зворушували стоїчний спокій малюка й до нестями палка відданість його старшого брата.
      Уліссе, знову сказав Гомер,- може, ти чого-небудь хочеш?
  -  Тата,- відповів Улісс.
  ~ Ну,-сказав Гомер,-а чого ти хочеш крім тата?
  -  Маркуса,- сказав хлопчик з пастки.
  -  Маркус в армії,-сказав Гомер.-Хочеш морозива?
  -  Ні,- сказав Улісс. - Маркуса.
  -  Кажу ж тобі, Маркус в армії,-- сказав Гомер. Він обернувся до Ковінгтона.- Ану, випустіть мого брата з цієї штуки! І негайно, чуєте?
  -  Зажди-но хвильку,- сказав Великий Кріс.- Придержи свого брата, хлопче, щоб він не впав.
  Великий Кріс ще енергійніше заходився розгинати пастку.
  -  Що ви робите, ви ж її ламаєте! - вигукнув містер Ковінгтон.- Це ж унікальний екземпляр! Не ламайте її! Я піду по містера Сефферті. Ви руйнуєте геніальний винахід. Містер Сефферті вже стара людина. Може, він уже не зуміє зробити другої такої пастки. А з хлопцем нічого не станеться. Йому не боляче. Я піду по містера Сефферті. За годину-дві я обернуся!
  -  За годину-дві! - вигукнув Гомер. Він подивився на містера Ковінгтона з спопеляючою зневагою, а тоді обвів очима крамницю.- Та я з вашої крамнички каменя на камені не лишу! - І, звертаючись до Великого Кріса, сказав: - Давайте, дядечку. Ламайте пастку. Трощіть її!
  Великий Кріс наліг на пастку, напружуючи всі м'язи рук, плечей і спини, і під його дужим натиском вона почала поволі розламуватися.
  Улісс, вигнувшись, повернув голову, щоб краще бачити Великого Кріса. І от нарешті пастка розпалася.
  Улісса було звільнено.
  Підтримуючи брата, щоб не впав, Гомер поставив його на ноги. Натовп за вітриною закричав "ура", але невлад, бо не був організований і не мав ватажка. Улісс пострибав трохи на місці, розминаючи ноги. Тепер усе наче було гаразд, і Гомер обняв брата. Улісс подивився на Великого Кріса. Цей дужий чолов'яга, здавалось, зовсім висилився.
  -  А за пастку комусь доведеться заплатити,- сказав містер Ковінгтон.- Пастку поламано, і комусь доведеться за неї розрахуватися.
  Не кажучи ні слова, Великий Кріс видобув з кишені гроші, відрахував двадцять доларів і кинув їх на прилавок. Він погладив Улісса по голові, потім скуйовдив йому волосся, як це люблять робити батьки. А тоді повернувся й вийшов з крамниці.
  -  Ну як, ніде не болить? - спитав Гомер у брата.- Скажи, як це ти примудряєшся щоразу встрявати в халепу?
  Гомер подивився на зламану пастку й копнув її ногою.
  -  Обережно, хлопче, - сказав полісмен. - 3 новими винаходами жарти погані. Вона ще хтозна-що утнути може.
  Містер Ковінгтон тим часом вийшов із крамниці й звернувся до натовпу перед дверима.
  -  Моя крамниця знову відкрита для покупців,- оголосив він.- Крамниця Ковіягтона відчиняється щоранку о восьмій, зачиняється щовечора о восьмій, а в суботу - о десятій. В неділю ми не працюємо. У нас ви знайдете широкий вибір спортивних товарів. Риболовні снасті, рушниці, набої й спортивне знаряддя. Крамниця працює, панії й панове! Ласкаво просимо.
  Люди почали повільно розходитися.
  Перш ніж вийти з крамниці, Гомер спитав у полісмена:
  -  Хто цей чоловік, що вийняв мого брата з пастки?
  -  Я його вперше бачу,- відповів полісмен.
  -  Великий Кріс,- сказав братові Улісс.
  -  Великий Кріс? Так його звуть? - спитав Гомер.
  -  Атож,- кивнув головою хлопчик.- Великий Кріс.
  В цю мить до крамниці влетів Оггі. Побачивши Уліс-
са, він вигукнув:
  -  То ти вже на волі, Уліссе? Як же ти виліз?
  -  Це Великий Кріс,- сказав йому хлопчик.
  -  Як же він виліз, Гомере? - спитав Оггі.-Як це йому вдалося? Де пастка? До отой бородатий дядько? Що тут було, поки я бігав?
  -  Тепер уже все гаразд, Оггі,- сказав Гомер.- Ти переповів містеру Спенглерові, що я просив?
  -  Переповів,- сказав Оггі.- А як же це вийшло, Гомере? Пастка ціла? В неї таки можна ловити звірів?
  -  Ет,- сказав Гомер,- це не пастка, а казна-що. Ну, впіймає вона звіра, а далі? Вийняти ж його з неї однаково не можна. Містере Ковінгтоне,- звернувся він до крамаря,- як же ви не посоромилися злупити з Великого Кріса двадцять доларів за такий мотлох!
  -  Двадцять доларів - ціна за прейскурантом,- сказав містер Ковінгтон.
  -  За яким іще прейскурантом? - вигукнув Гомер.- Чого ви нам голови дурите? Ну його, Оггі, ходімо звідси.
  Троє хлопців вийшли з крамниці й попрямували до телеграфної контори.
  Містер Спенглер стояв, зіпершись ліктями на перегородку, і дивився на вулицю. Містер Гроген передавав телеграму. Після зіткнення на стадіоні з містером Байфіл- дом Гомер кульгав усе помітніше. Підійшовши до начальника телеграфної контори, він сказав:
  -  Містере Спенглере, це мій брат Улісс. Ми щойно визволили його з пастки в крамниці Ковінгтона. Цебто його витяг Великий Кріс. Йому довелося зламати пастку. А потім іще довелося заплатити за неї двадцять доларів. А це Оггі. Він казав вам, чому я запізнююся?
  -  Не хвилюйся,- сказав Спенглер.- Зібралося кілька телеграм, але то - пусте. Отже, це твій брат Улісс?
  Улісс стояв за спиною телеграфіста, дивлячись, як він працює. А перед телеграфістом, по той бік столу, стояв Оггі, прислухаючись до стрекоту телеграфного апарата.
  -  Надійшло також кілька викликів,- сказав Спенглер.- Ближчі адреси я вже сам обійшов. А решта в реєстрі. Спочатку обійди їх, а потім рознеси телеграми.
  -  Гаразд, сер. Я миттю все зроблю. Але не гнівайтеся, містере Спенглере,- чи не доглянули б ви Удісса, поки я обернуся? Доти, може, випаде вільна хвилинка, і я відвезу його додому.
  -  Догляну,- сказав містер Спенглер.- Рушай.
  -  Рушаю, сер,- сказав розсильний.- І дякую вам. Улісс сидітиме тихо. Він тільки дивитиметься. Він у нас не бешкетник;
Накульгуючи, Гомер вибіг з контори.
  Розділ 14. ДІАНА
  Оггі зачудовано прислухався до стрекоту телеграфного апарата, а Улісс підійшов ближче до містера Грогена.
  -  Чого воно цокоче? - спитав Оггі в містера Спенгле- ра, показуючи на апарат.
  -  Містер Гроген відправляє телеграму,- відповів Спенглер.
  -  Куди? - спитав Оггі.
  -  В Нью-Йорк.
  -  Аж у Нью-Йорк? - здивувався Оггі.- Як же вона туди дійде?
  -  Дротом,-сказав Спенглер.
  -  Що на телеграфних стовпах? - спитав Оггі.- То телеграфні стовпи понатикано звідси аж до Нью-Йорка? Аж до Нью-Йорка?	*
* - Атож,- сказав Спенглер.
  -  А хто посилає телеграми? - спитав Оггі.
  -  Різні люди.
  Газетяр замислився на мить, потім сказав:
  -  Я ще зроду ні від кого не одержував телеграм. А як їх одержують?
  -  Хтось надсилає, а ти одержуєш,- сказав Спенглер.
  -  Ніколи не одержував,- сказав Оггі.- Хто ж мені стане їх надсилати?
  -  Який-небудь друг, приятель,- сказав Спенглер.
  -  Так усі ж мої приятелі живуть тут, в Ітаці,- сказав Оггі.
  На реле засвітилася зелена лампочка.
  -  Що це? - спитав Оггі.
  -  Сигнал, що лінія вільна,- відповів Спенглер.
  -  Яка лінія?
  -  На Сан-Франціско.	.
  -  Ясно,- сказав Оггі.- А розсильних ви в скільки років приймаєте?
  -  В шістнадцять,- відповів Спенглер.
  -  А мені тільки дев'ять, - сказав . Оггі. - А раніше хіба не можна? Он у сімнадцять уже в моряки беруть.
  -  Таке правило,- сказав Спенглер. '
  -  І навіщо тільки ті правила вигадують! - зітхнув Оггі.
  Спенглер почав розкладати вихідні телеграми по поличках.
  -  Як тобі пояснити,- сказав він.- Це правило існує для того, щоб діти не працювали.
  -  Не працювали? Чому?
  -  Щоб вони не стомлювалися,- сказав Спенглер.- Щоб могли гратися. Воно охороняє дітей.
  -  Від чого?
  -  Ну, як тобі пояснити... Напевно, від важкої праці. Від хазяїв, які примушують дітей працювати багато, а платять їм мало.
  -  А коли дитина не хоче, щоб її охороняли? - спитав Оггі.- Коли вона хоче працювати?
  -  Її все одно охоронятимуть,- відповів Спенглер.
  -  Тоді скільки треба мати років, щоб більше не бути дитиною? - спитав Оггі.- В скільки років можна вже самого себе охороняти й працювати там, де хочеш?
 - - Щоб стати розсильним, треба мати шістнадцять років,- свдзав Спенглер.
  -  Ну а Гомер? Він же працює, так? - спитав Оггі.-- Відколи це Гомерові шістнадцять?
  -  Розумієш,-- сказав Спенглер,- Гомер - виняток. Йому всього чотирнадцять, але він сильний і кмітливий.
  -  При чому тут кмітливий? - спитав Оггі.- Хіба треба бути кмітливий, щоб працювати розсильним?
  -  Не обов'язково,-сказав Спенглер.-Але бажано. Скрізь бажано, щоб людина була кмітлива.
  -  А звідки ж знати - кмітлива людина чи ні?
  Спенглер глянув на маленького газетяра, усміхнувся
й відповів:
  -  Для цього досить побалакати з нею кілька хвилин.
  -  А навіщо ви кладете туди ці папірці? - спитав Оггі.
  -  Це телеграми, відправлені вчора,- пояснив Спенглер.-Тут ми сортуємо їх для обліку й звітів. От, наприклад, ця телеграма пішла в Сан-Франціско, тому я кладу її на цю поличку. Всі телеграми на цій поличці відправлені в Сан-Франціско.
  -  Я б теж міг це робити,- сказав Оггі.- І на велосипеді я вмію їздити, тільки в мене його немає. Містере Спенглере, якщо я дістану велосипед, можна буде й мені піти до вас розсильним? Ви візьмете мене?
  Спенглер знов уважно подивився на хлопця.
  -  Візьму, Оггі,- сказав він.- Але трохи потерпи. Дев'ять років - це все ж малувато. От сповниться тобі тринадцять-чотирнадцять - тоді й візьму.
  -  А може, і в дванадцять візьмете?
  -  Може, і в дванадцять,-сказав Спенглер.-А чому ти хочеш бути розсильним?
  -  Щоб більше знати,- відповів Оггі.- Щоб читати телеграми. І взагалі знати, що й до чого.- Він замислився на мить, а тоді сказав: - Мені до дванадцяти ще цілих три роки ждати.
  -  Три роки промайнуть швидко,- сказав Спенглер.
  -  Щось не віриться,- сказав Оггі.- Я вже й так он скільки жду.
  -  От побачиш. І не втямишся, як тобі буде дванадцять. Яке в тебе прізвище?
  -  Готліб,- сказав Оггі.- Мене звуть Огаст Готліб.
  Начальник телеграфної контори й хлопчик-газетяр
серйозно подивилися один одному в очі.
  -  Огасте Готліб,- урочисто мовив Спенглер.- Я даю тобі слово. Коли надійде час...
  Спенглер змовк, бо до контори саме підстрибцем ускочила дівчина, на ім'я Діана Стід. За вікном контори стояв автомобіль, що привіз її. За кермом його сидів шофер у лівреї. Трохи театральним, але приємним голосам дівчина вигукнула:
  -  Нарешті я побачила тебе, любий!
  Вона кинулася до Спенглера, з палкою ніжністю обвила його шию й припала до його уст. То був просто таки фантастичний поцілунок - такий фантастичний, що аж не вірилося, що це поцілунок, а не щось інше.
  -  Хвилинку! - сказав Спенглер. Він відсторонив її й поставив на стіл дротяний кошик з телеграмами Дівчина хотіла знов кинутися йому на шию, але він її до себе не підпустив.- Хвилинку! - повторив він.- Познайомся. Це Огаст Готліб.
  -  Добрий день, хлопчику,- сказала дівчина.
  -  Познайомся, Огасте,- сказав Спенглер.- Це міс Стід.
  -  Привіт,- сказав Оггі. А що не знав, як бути далі, то спитав: - Може, купите газетку, мадам?
  -  Ну, звичайно, куплю,-сказала Діана.-Скільки вона коштує?
  -  П'ять центів,- відповів Оггі.- Міські новини. Результати гонів, біржові відомості, останні вісті з фронтів.
  -  Правда? - сказала Діана.- Держи десять центів. Дуже дякую.
  Оггі взяв монетку й дав міс Стід газету, яку він спочатку швидко й вправно згорнув: хляпнувши розгорнутою газетою об коліно, склав її вдвоє, знову хляпнув об коліно й склав учетверо, потім акуратно згорнув у ру- рочку, немов фокусник, що демонструє свій коронний трюк, і подав газету дівчині.
      Д**/1?' мадам,- сказав він.- Щосереди я продаю "Сетердей івнінг пост" і "Ліберті", щоп'ятниці - "Коль- єрс". Обслуговую все місто.
      Що ж,- сказала Діана,- сподіваюсь, ти заробляєш силу-силенну грошей, хлопчику.
  -  Близько сорока центів на день - і на газетах, і на журналах разом,- сказав Оггі.- А під час окружного ярмарку я продаю газовану воду.
  -  Я бачу, ти без діла не сидиш,- мовила Діана своїм чудовим бадьорим голосом.
  -  Звісно, що не сиджу, - сказав Оггі. - Я ще й розуму набираюся. Людей, наприклад, наскрізь бачу.
  Оггі, здавалося, й міс Діану Стід розгледів наскрізь - і лишився вдоволений з того, що побачив.
  -  Ще б пак,- кивнула вона.- Я тобі вірю.- Потім, звертаючись до Спенглера, сказала: - Я чекала дзвінка від тебе, любий. Ти ж обіцяв подзвонити о п'ятій, пам'ятаєш?
  -  От голова! - сказав Спенглер.-Забув! Забалакався з Оггі. Він хоче стати розсильним, і я саме казав, що як надійде час - неодмінно візьму його на роботу. ^ ^
  -  Ну, спасибі, містере Спенглере,- сказав Оггі й рушив до дверей.- То ми ще побачимось. На все добре, мадам.- І, обернувшись до Улісса, він гукнув: - Бувай, Уліссе!
  -  Улісс! - сказала Спенглерові Діана.- Боже, яке оригінальне ім'я. Улісс! Улісс в Ітаці! Любий, я страшенно поспішаю. Ти ж прийдеш на обід - правда? Ти мусиш прийти - чуєш?
  Спенглер хотів був щось сказати, але дівчина перебила його.
  -  Ні, ні! Ти обіцяв! - вигукнула вона.- Ти дав слово! Мама й тато аж помирають, так хочуть познайомитися з тобою! Отже, рівно о сьомій ти у нас!
  -  Стривай,- сказав Спенглер,- хвилиночку...
  -  Любий, - сказала Діана, - ти ж не хочеш мене знову засмутити - правда?
  -  Тебе ніщо в світі засмутити не може,- сказав Спенглер.- Отож облишмо це. . Рівно о сьомій! Що означає - рівно? І навіщо тобі треба влаштовувати цей обід?
  -  Треба, бо я кохаю тебе, любий,- сказала дівчина дуже терпляче, наче до дитини.- Я кохаю тебе, кохаю, кохаю, чуєш? - повторила вона, весело сміючись.
  -  Слухай, давай облишимо,- сказав начальник телеграфної контори.- Щоразу, як ти починаєш це, я...
  -  Але я справді кохаю тебе, любий,- уже серйозно сказала дівчина.
  Спенглер зітхнув.	^	,
  -  Відколи народився, я тільки двічі був на званих обідах,- сказав він.- І обидва рази подихав з нудьги.
  -  Мої старі тобі сподобаються,- сказала Діана.- Фрак не обов'язковий. Звичайний вечірній костюм.
  -  Цебто як - вечірній костюм? - сказав Спенглер.- Я в цьому костюмі ходжу і вдень і ввечері.
  -  Отже, о сьомій,- сказала Діана. Вона побачила яйце на Спенглеровім столі.- Ах, любий,- вигукнула вона.- Яке гарнесеньке прес-пап'є! З чого воно зроблене?
  -  Це яйце,- сказав Спенглер.- Звичайнісіньке яйце. Воно приносить мені щастя.
  -  Як мило! - сказала Діана.- Любий, я мушу бігти.
  Вона подалася до нього, щоб поцілувати на прощання,
але він лагідно відсторонив її, і вона вибігла з контори.
  Містер Рроген видрукував телеграму. Спенглер підвів Улісса до старого.
  -  Віллі,- сказав він,- я піду до Корбетта, перепущу чарочку. Познайомтеся, це Гомерів брат. Улісс Маколі. Він сьогодні вже дізнав, почім ківш лиха. Впіймався в якусь пастку. Познайомся з містером Віллі Грогеном, Уліссе.
  -  Та ми з ним уже давно знайомі,- сказав містер Гроген.- Він дивився, як я працюю.
  Улісс кивнув головою.
  -  То я перепущу чарочку й зразу ж повернуся,- сказав Спенглер.
  Розділ 15. ДІВЧИНА НА РОЗІ
  Спенглер уже був рушив до дверей, коли його зупинив зуммер: апарат дзвенів і водночас друкував на стрічці крапки й тире. Спенглер повернувся до столу й почав розбирати знаки.
  -  Це виклик фірми "Ітакійські вина",- сказав він Грогенові.- Звідти, з-за міста. Коли Гомер повернеться, скажіть, нехай діждеться вечірнього виклику від компанії "Сонячні родзинки". Він уже двічі випереджав розсильного із Західної телеграфної. Якщо йому й сьогодні пощастить прийти першим, ми зірвемо в цьому місяці непоганий куш. Скільки депеш він приніс од них учора?
  -  Шістдесят сім,- сказав Гроген.
  -  Шістдесят сім з шістдесяти восьми,- сказав Спенглер.- Розсильний, що прибігає на виклик перший, одержує всі телеграми, крім одної. Другому розсильному дістається тільки одна. Ну, гаразд, піду.
  Але тут апарат почав передавати другий виклик: крапка, крапка, тире, крапка, крапка, крапка. Ще тільки зачувши перші дві крапки, начальник телеграфної контори зрозумів: це сигналять "Сонячні родзинки", а що Гомер іще не повернувся, він гукнув до Грогена:	.
  -  Я сам прийму замовлення. І добіжу перший, от побачите!	.
  На той час, коли апарат утрете відстукав позивні, Спенглер уже біг вулицею, пробиваючись крізь натовп, як справдешній регбіст. На розі попереду, кроків за тридцять від нього, самотньо стояла скромна дівчина років вісімнадцяти-дев'ятнадцяти"- втомлена, тендітна, трохи засмучена й невимовно прекрасна. Після робочого дня вона чекала автобуса, що мав одвезти її додому. Навіть біжучи, Спенглер помітив самотню постать дівчини і, хоч як він поспішав, встиг подумати, що вона - уособлення всієї самотності на землі. І тоді, підкоряючись раптовому поруху душі й зовсім не блазнюючи, він швидко підбіг до дівчини, зупинився й поцілував її в щічку. І перше, ніж рушити далі, сказав те єдине, що їй можна й треба було в цю мить сказати:
     Ви найпрекрасніша дівчина в світі!
  Він помчав далі. Коли він, перестрибуючи через три сходинки відразу, нісся вгору сходами компанії "Сонячні родзинки", розсильний Західної телеграфної тільки злазив з велосипеда перед дверима будинку. Він спізнився, бо черговий у його конторі, на відміну від Спенглера, не знав напам'ять усіх позивних. Коли ж Спенглер уже заходив до канцелярії, його суперник ще дожидав унизу ліфта.
  Спенглер відрапортував старенькій жінці за конторкою так, неначе він усе ще був розсильний. ^
     Я від Поштово-телеграфної компанії!
     Томе! - вигукнула старенька, зраділа й здивована водночас.- Невже ти знову розсильний?
  -  Хто розсильним народився, той ним і помре,- відповів Спенглер. Це був, звісно, безглуздий жарт, але він сказав його, не замислюючись. Потім усміхнувся й додав: - Але прийшов я сюди тільки, щоб побачитися
з вами, місіс Брокінгтон.
  В цю мить до канцелярії ввійшов розсильний Західної
телеграфної компанії.
  -  Ну от, Гаррі,- сказала місіс Брокінгтон,- ти знову пасеш задніх.- Вона дала йому одну-єдину телеграму.- Може, тобі пощастить наступного разу.	^
  Хлопець із Західної телеграфної був розгублений і засоромлений: його знову випередили, причому цього разу не хто інший, а сам начальник контори Поштово-телеграфної компанії. Він узяв телеграму ї пішов собі геть, промимривши:
  -  Спасибі й на тому, місіс Брокінгтон.
  Старенька вручила Сненглерові паку телеграм.
7 Держи, Томе, - сказала вона. - Сто двадцять дев'ять нічних депеш в усі кінці країни.
  -  Сто двадцять дев'ять? - повторив за нею Спенглер.- Здорово! Ну, за цей місяць я тепер спокійний.
  Він перехилився через перегородку й поцілував стареньку.
  *- Ти що, Томе! - вигукнула місіс Брокінгтон.
  -  Прошу, не гнівайтеся на мене, - сказав Спенг- лер.- Я мріяв про цей поцілунок, відколи вперше вас побачив. Пам'ятаєте, це було двадцять років тому! І відтоді ви рік у рік усе гарнішаєте.
  -  Ти що, Томе,- сказала місіс Брокінгтон.- Не соромно тобі сміятися з старої жінки.
  -  Старої? - обурився Спенглер.- Та хай хтось насмілиться сказати таке про вас!
  -в Ти чудо, Томе,- засміялася місіс Брокінгтон.- І всі твої розсильні - гарні хлопці. А де ж отой твій, новенький?	'
  -  Гомер? - спитав Спенглер.- Це ви про Гомера Ма- колі? Він тепер часто до вас приходитиме - і завжди перший. У нас сьогодні сталася надзвичайна пригода - завдав клопоту його молодший брат, якого звуть Улісс. Хлопчина потрапив у якусь пастку в крамниці Ковінг- тона, і Гомерові довелося виручати його. Але надалі він щодня буватиме у вас.- Потім він усміхнувся й сказав: - Ну, на все добре, Еммі.
  -  Боже, який ти милий! - сказала старенька.- Ти й досі пам'ятаєш, як мене звуть!
  Він ішов вулицею, й на душі йому було легко й радісно - радісно за Гомера, який визволив із пастки Уліс- са, за Грогена, який так здорово працював, хоч міг би вже давно сидіти на пенсії, за Улісса, що стояв, мов зачарований, посеред телеграфної контори, за Оггі, якому так не терпілося вирости й стати розсильним, і навіть за Діану Стід. Але над усе він радів за дівчину, що чекала автобуса. Дійшовши до місця, де вона стояла, Спенглер на мить зупинився й сказав собі:
  -  Вона стояла саме тут. Напевно, я ніколи більше не побачу її, а якщо й побачу, вона однаково ніколи вже не буде такою, як тої миті.
  Він рушив далі, стиха насвистуючи. З бару Корбетта навпроти долинали звуки піаноли - старий вальс "Мені потрібна тільки ти". Він підійшов до обертових дверей, постояв хвильку, слухаючи музику, а тоді ввійшов досередини. За стойкою стояв сам Корбетт. Побачивши Спенг- лера, він одразу заходився готувати те, що той завжди замовляв - віскі з водою.
  -  Привіт, Ральфе,- сказав Спенглер.- Як справи?
  Він подивився на трьох солдатів, що слухали механічне фортепіано.
  -  Скаржитися гріх, а похвалитися нема чим,- відповів Корбетт.- Самі солдати. Вільного часу в них скільки завгодно, а грошей - чортма. На кожну взяту ними чарку я їм ставлю по три, а коли вони вивертають порожні кишені й збираються йти, повертаю їм їхні гроші.
  -  А ти можеш дозволити собі таке?
  -  Ні,- відповів Корбетт.- Та я про це й не думаю. Може, після війни хто-небудь поверне мені борг. А взагалі я просто не можу тримати бар. Даремно я пішов з рингу. Лишався б краще Кулацюгою Корбеттом.- Віз замовк на мить, згадавши щось неприємне.- Вчора ввечері стою я за стойкою, чемно так до всіх усміхаюся, обслуговую, коли нараз один дотепник гукає: "Ти, лобуряко! Дай мені ще одну чарку". Він був не солдат, а наш, ітакійський. Я озираюсь - може, це він не до мене, може, за стойкою ще хтось є? Бачу, ні, таки до мене. "Лобуряка? Це ти мені кажеш?" - питаю. "А то кому ж іще, - каже, - не собі, звісно, лобуряко". Ну що з таким робити? Затопити в пику - не можна, бо я ж був професіоналом. Я підходжу до нього, беру його так,- Корбетт узяв Спенглера однією рукою за лацкан піджака, а другу, з розтуленою долонею, підніс високо вгору й завмер на мить у лютому напруженні. Відтак повторив Спенглерові те, що вчора сказав п'яному зухвальцеві: "Ти маєш справу з Кулацюгою Корбеттом. Якщо я просто дам тобі ляпаса, ти злетиш з копит і гигнеш, а мені в моєму барі покійники не потрібні. Отож забирайся звідси, і щоб я тебе тут більше не бачив. Щоб ноги твоєї тут більше не було - ясно? І коли ти виметешся звідси, подякуй богові, що лишився живий".
  Корбетт відпустив Спенглерів лацкан. Він аж тремтів од люті.
  -  Потім мені цілий вечір руки трусилися,- сказав він.- І це ж уже не вперше. Доводиться викидати таких 
  хамів мало не щовечора. І щоразу після цього кажу собі: "Годі! Зачиняй цей шинок. Зачиняй і тікай звідси, поки не пізно". Я просто боюся. Боюся, що колись не витримаю, зірвуся й порішу когось. У бармена нелегкий хліб. А взагалі, як на власника бару, в мене надто добре серце.
  Начальник телеграфної контори й колишній боксер- професіонал ще трохи побалакали, а потім Спенглер пішов до себе на роботу. Коли він виходив з бару, солдати перемкнули звук піаноли на повну потужність. Вона виконувала пісню "Білий цвіт". Солдати стежили за словами на паперовій стрічці, що перемотувалася з барабана на барабан, і намагалися співати під акомпанемент механічного фортепіано. Спенглер зупинився на мить послухати. Співали хлопці не дуже злагоджено, але щиро.
  Розділ 16. Я ВІДВЕЗУ ТЕБЕ ДОДОМУ
  Томас Спенглер, начальник контори Поштово-телеграфної компанії в каліфорнійському місті Ітаці, повернувся на роботу. Біля сортувального столу він побачив братів Маколі - Гомера й Улісса. Розсильний згортав учетверо телеграми й вкладав їх у конверти, а молодший брат захоплено стежив за його діями.
  -  Ви самі ходили по "Сонячні родзинки", містере Спенглере? - спитав розсильний у начальника.
  -  Атож,- відповів Спенглер.- І приніс сто двадцять дев'ять телеграм.- Він показав їх розсильному.
  -  Сто двадцять дев'ять!-вигукнув Гомер.- То ви прийшли туди першим?
. - Не прийшов, а прибіг,- сказав Спенглер.
  -  Прибігли швидше за хлопця із Західної телеграфної? - спитав Гомер.
  -  А що ж тут такого? Я навіть зупинився по дорозі, щоб віддати належне красі й цноті.- Гомер не зрозумів, але Спенглер пояснювати не став.- Ну, гаразд. Вези Улісса додому.
  -■ Добре, сер,- сказав розсильний.- Тут щойно надійшов виклик з компанії Гугенхайма. Це мені по дорозі, отож я відвезу Улісса, заїду до Гугенхайма, звідти - до "Ітакійських вин" і до Фолея, а потім - назад. Я миттю обернуся!
  Гомер вийшов, і Спенглерові видно було, як він обережно посадив брата на раму велосипеда, розігнався і, скочивши на сідло, помчав вулицею.
  Коли проминули центр, Улісс обернувся й зазирнув братові в очі. І вперше за той день чудова усмішка родини Маколі засвітилася на його обличчі.
  -  Гомере! - сказав він.
  -  Ну?
  -  А я вмію співати.
  -  Молодець,- сказав Гомер.	^
  Улісс почав: "Заспіваймо пісню!" Потім замовк і почав
знову: "Заспіваймо пісню!" Відтак знову замовк і зразу ж почав спочатку: "Заспіваймо пісню!"	^
  -  Хіба ж це пісня, Уліссе,- сказав Гомер.- Це тільки малесенький уривочок її. От послухай, а потім будеш підспівувати.
  І старший брат заспівав:
Ти не плач, не плач, голубко, не заламуй руки, Заспіваймо краще пісню про стару домівку нашу, Про покинуту домівку в рідному Кентуккі.
  -  Ще раз, Гомере,- попросив Улісс.
  -  Гаразд,-сказав Гомер і знову заспівав, але цього разу й молодший брат співав разом з ним, і, співаючи, Улісс знову побачив товарний поїзд і негра на гальмовій площадці, що всміхався й махав йому рукою. Це було одне з найбільших див у чотирирічному житті Улісса Маколі: він помахав чоловікові рукою, і чоловік помахав йому у відповідь - і не один раз, а багато разів! Улісс пам'ятатиме це довіку.
  Гомер зіскочив з велосипеда перед їхнім домом, обережно зняв Улісса й поставив його на ноги. Якусь мить вони постояли, прислухаючись до звуків арфи й піаніно - т0 Грали їхня мати й сестра - й до співу Мері Аріни.
  -  Ну, от ти й вдома, Уліссе,- сказав Гомер.- Заходь. Чуєш, там мама, Бесс і Мері. А мені треба їхати далі, працювати.	^
  -  Будеш діло ділати? - спитав Улісс.
  -  Еге ж,- сказав Гомер.- Але вночі я повернуся. Заходь, заходь, Уліссе.
  Молодший брат почав підніматися сходами, і коли він підійшов до дверей, старший брат скочив на велосипед і помчав вулицею.
  Розділ 17. ТРОЄ СОЛДАТІВ
  Коли Стіди й їхні гості, між ними і Томас Спенглер, сідали обідати, в Ітаці лив рясний дощ. Під цим дощем Весе Маколі й Мері Аріна в плащах і ботиках ішли до телеграфної контори, несучи Гомерові вечерю. Коли вони проходили повз кондитерську, хлопець у дверях кинув на них масним оком і гукнув до Бесс:
  -  Агов, красунечко! Куди поспішаєш?
  Бесс удала, ніби не почула його, й щільніше притис- лася до Мері. Тим часом назустріч їм наближалося троє солдатів. Вони наближались, граючись у веселу гру, яку вигадали самі, бо раділи з того, що цей вечір належить їм, і що їм випало жити в цьому прекрасному й смішному світі, де весь час розігрується людська комедія, і що в неба падає щедрий весняний дощ. Вони штовхалися, й ганяли один за одним, і нестримно реготали, вигукуючи прізвиська, якими допіру один одного нагородили - Гладун, Техас і Коняка. Забачивши Мері й Бесс, троє хлопців шанобливо завмерли, а потім по черзі низько вклонилися. Дівчатам це сподобалося, але вони трохи розгубилися, бо не знали, як у таких випадках слід поводитися.
  -  Це ж солдатики, Бесс,-прошепотіла Мері.-Самотні солдатики в чужому місті...
  -  Зупинімось,- сказала Бесс.
  Дівчата зупинились перед трьома солдатами.
  Один з них, на прізвисько Гладун, ступив крок уперед, узявши на себе роль офіційного представника всієї компанії - роль солдатського посланця до дівчат усієї Америки.
  -  Шановні леді,- почав він.- Ми, солдати уславленої демократичної армії, ваші покірні слуги, що нині перебуваємо тут і сподіваємось ще трохи побути, висловлюємо вам глибоку вдячність за вашу вроду, що сяє однаково і в посуху, і в дощ, цебто в дану мить. Дозвольте відрекомендувати моїх приятелів, ваших відданих шанувальників. Це Техас - він із Нью-Джерсі. Це Коняка - він із Техасу. А я - Гладун. Я з голодного краю. І понад усе в цю мить я зголоднів за товариством прекрасних американських дівчат. Яке буде ваше слово?
  -  Н-ну,- сказала Бесс,- ми йдемо в кіно.
  -  В кіно! - трагічним голосом вигукнув Гладун.- То чи дозволите ви нам, солдатам, які сьогодні тут, а 
  завтра - там, піти разом з вами? Не відкладаймо на завтра те, що можна зробити сьогодні, бо завтра на нас чекає казарма, жахливе, але конче потрібне ремесло війни, свята справа знищення тієї смертоносної бацили, що намагається занапастити людську свободу. А сьогодні ми ваші брати - відірвані від рідних домівок і самотні. Так, ми щасливі, ми пишаємося з покладеної на нас великої місії, але водночас серця нам крає туга, бо Ітака - не рідна наша земля. Я потрапив у цей мундир американського солдата з околиць кипучого міста Чікаго, що лежить у благословенному іллінойському краю. То допоможіть мені хоч би подумки перенестися в те дороге місто, а братам моїм - в їхні рідні оселі. Згляньтеся на наше уклінне прохання, бо належимо ми до одної сім'ї, до людського роду і якби не війна, то, може, ми б ніколи не зустрілися. Як сказано: "Часи прекрасні мить цю спородили!".- Солдат, на прізвисько Гладун, вклонився, став струнко й сказав: - Ми готові вислухати вирок.
  -  Він божевільний? - прошепотіла Мері.
  -  Ні,- відповіла Бесс.- Просто йому тоскно на душі. Ходімо разом з ними в кіно.
  -  Гаразд, Бесс,- сказала Мері.- Тільки ти сама з ним домовляйся. Я не знаю, що говорити.
  Бесс обернулася до солдата й сказала:
  -  Згода.
  -  Дякую вам, ласкаві леді,- сказав солдат, на прізвисько Гладун.- Красненько дякую.- Він запропонував руку Бесс.- То рушаймо?
  -  Але спочатку я маю віднести братові вечерю,- сказала Бесс.- Він працює на телеграфі. Це й хвилинки не забере.
  -  На телеграфі? - перепитав солдат, на прізвисько Гладун.- Чудово! Тоді я пошлю телеграму.- Він обернувся до друзів.- А ти, Техасе?
  -  Скільки коштує телеграма в Нью-Джерсі? - спитав Техас.
  -  Цінність її не виміряєш грошима, - відповів Гладун і звернувся до другого солдата.-А ти, Коняко?
  -  А чого ж, можна,- сказав солдат, на прізвисько Коняка.- Пошлю телеграму мамі, Джо і Кітті. Кітті - це моя дівчина,- пояснив він Бесс.
  -  Кожна дівчина в світі - моя,- сказав Гладун.- А що я не можу розіслати телеграми їм усім, то пошлю тільки одній. Уміщу сто мільйонів телеграм в одній.
  Ввійшовши до контори, двоє дівчат і троє солдатів застали там тільки Віллі Грогена. Старий телеграфіст стояв за перегородкою.
  -  Я Гомерова сестра Бесс. Принесла йому вечерю,- сказала дівчина й поклала пакунок на перегородку.
  -  Добривечір, міс Маколі,- сказав Гроген.- Гомер скоро вернеться. Я передам йому те, що ви принесли.
  -  А оці хлопці хочуть послати телеграми,- сказала Бесс.
  -  Прошу, джентльмени,- сказав Гроген.- Ось вам бланки й олівці.
  -  Скільки коштує телеграма до міста Джерсі? - спитав Техас.
  -  П'ятдесят центів за двадцять п'ять слів,- відповів Гроген,- плюс невеличка подепешна оплата. За адресу й підпис грошей не беремо. Телеграму вручать завтра вранці.
  -  П'ятдесят центів? - сказав Техас.- Ти диви, як дешево! Я й не знав.- І він почав писати свою телеграму.	ч
  -  А до Сан-Антоніо скільки вийде? - спитав Коняка.
  -  Вдвічі дешевше, ніж до Джерсі,- відповів Гроген.- До Сан-Антоніо звідси ближче, ніж до Джерсі.
  Солдат, на прізвисько Гладун, тим часом написав свою телеграму й подав її старому. Підраховуючи слова, Гроген прочитав її:
   "ЧІКАГО ІЛЛІНОЙС ЧІКАГСЬКИЙ УНІВЕРСИТЕТ EMMI ДАНА ЛЮБА КОХАЮ ТУЖУ ВЕСЬ ЧАС ДУМАЮ ПРО ТЕБЕ крп ПИШИ крп ДЯКУЮ ЗА СВЕТР крп Я ТЕПЕР НА ПРАКТИЦІ ВИВЧАЮ ПОЛІТЕКОНОМІЮ крп НЕЗАБАРОМ ВИРУШАЄМО НА ФРОНТ крп НЕ ЗАБУДЬ У НЕДІЛЮ В ЦЕРКВІ ПОМОЛИТИСЯ ЗА НАС крп НА ДОЛЮ НЕ НАРІКАЮ КОХАЮ ТЕБЕ
НОРМАН"
  Потім солдат, на прізвисько Техас, подав Грогенові свою телеграму:
"ДЖЕРСІ-СІТІ НЬЮ-ДШЕРСІ ВІЛМІНГТОН-СТРІТ і702/2 МІСІС ЕДІТ ЕНТОНІ
ЛЮБА МАТУСЮ ЯК СЯ МАЄШ крп У МЕНЕ ВСЕ ГАРАЗД крп Я ОДЕРЖАВ ВІД ТЕБЕ ЛИСТА Й ПАКУНОК З ФІНІКАМИ СПАСИБІ крп ЗА МЕНЕ НЕ ХВИЛЮЙСЯ крп ДО ПОБАЧЕННЯ крп З ЛЮБОВ'Ю	.
БЕРНАРД"
  І останнім подав свою телеграму солдат, на прізвисько Коняка.
   "САН-АНТОНІО ТЕХАС БУЛЬВАР СЕНДІФОРД 21 і МІССІС ГАРВІ
ГІЛФОРД
ПРИВІТ МАМУСЮ ВІТАЮ ТЕБЕ З ІТАКИ В СОНЯЧНІЙ КАЛІФОРНІЇ крп ТІЛЬКИ ЗАРАЗ ТУТ ІДЕ ДОЩ ХА-ХА крп ПЕРЕДАЙ ПРИВІТ УСІМ НАШИМ крп СКАЖИ ДЖО ХАЙ БЕРЕ МОЮ РУШНИЦЮ Й НАБОЇ крп ПИШИ ЯКНАЙЧАСТІШЕ
квЕНтін"
  Солдати з дівчатами пішли з контори, а містер Гроген сів до апарата й почав передавати телеграми.
  Коли троє солдатів і двоє дівчат увійшли до залу кінотеатру, на екрані саме показували прем'єр-міністра Англії містера Уїнстона Черчілля, який року божого 1942 звертався з промовою до депутатів канадського парламенту. Поки молоді люди сідали, містер Черчілль встиг виголосити принаймні три заяви, що викликали пожвавлення як у депутатів канадського парламенту, так і в глядачів і'такійського кінотеатру. Солдат, на прізвисько Гладун, нахилився до Бесс Маколі.
  -  Ось,- сказав він,- один з найвидатніших діячів нашого часу,і до того ж великий американець.	.
  -  А я гадав, що Черчілль - англієць,- сказав солдат, на прізвисько Коняка.
  -  Правильно,- сказав Гладун.- Але заразом він і американець. Віднині ми всіх достойних людей вважаємо американцями.- Він підсунувся до своєї сусідки з другого боку, Мері Аріни.- Спасибі вам за те, що взяли нас з собою в кіно,- сказав він.- На душі куди веселіше, коли поряд - дівчата. І пахнуть вони куди приємніше, ніж солдати.
  -  Ми однаково йшли в кіно,- сказала Мері Аріна.
  В кадрах кіножурналу з'явився вже президент Сполучених Штатів Франклін Делано Рузвельт; він звертався по радіо до американського народу зі свого будинку в Гайд-парку. В промові президента, як завжди, високий пафос сполучався з гумором. П'ятеро молодих людей уважно слухали його, а коли він скінчив, глядачі одностайно зааплодували.
  -  А це найкращий з усіх великих американців,- сказав солдат, на ім'я Коняка.
  В цю мить на екрані замайорів американський прапор, і в залі знов зірвалися оплески.
  -  А це,-мовив солдат, на прізвисько Техас,-найкращий прапор у світі.
  -  Дивна річ,- звернувся до Бесс солдат, на прізвисько Гладун.- Ти починаєш по-справжньому любити свою батьківщину тільки тоді, коли вона потрапляє в скруту. А так і не усвідомлюєш, що вона для тебе означає. Це все одно як з батьками.
  -  А мені клубок до горла підступає щоразу, як я бачу наш прапор,- сказала Бесс.- Раніше, дивлячись на нього, я думала про Вашінгтона й Лінкольна, а тепер думаю про іиГого брата Маркуса. Він теж служить.
  -  То ваш брат теж солдат? - спитав Гладун.
  -  Еге ж,- сказала Бесс.- Останнього листа надіслав звідкись із Північної Кароліни.
  -  Певно, прапор викликає в кожної людини думки про найдорожче,- сказав Гладун.- Я особисто завжди думаю про Чікаго - таке, яким воно є, з усім, що в ньому не тільки гарного, а й поганого. Гарне - це моя сім'я, моя дівчина. А погане - це нетрі й усілякі політичні махінації. Але нічого не вдієш, без них Чікаго - не Чікаго. Та колись ми покінчимо з нетрями і з політичними махінаціями теж.
  -  В Ітаці, по-моєму, немає нетрів,- сказала Бесс. - Зате бідних - скільки завгодно. І політикани в нашому муніципалітеті, певно, теж є, тільки їм нема де розвернутися. А втім, нашу сім'ю такі речі ніколи не обходили. Ми захоплюємося музикою. Ладна закластися, що Маркус у цю мить грає десь на акордеоні.
  Її брат Маркус у цей час сидів за стойкою в пивничці "Пікірувальник" в одному містечку в штаті Північна Ка- роліна. Поряд сиділи його друг Тобі Джордж і ще троє солдатів. Маркус награвав пісню під назвою "Мрія", а Тобі співав. Двоє солдатів танцювали з дівчатами, схожими на Мері й Бесс. Доспівавши пісню, Тобі підсів ближче до Маркуса й попросив його розповісти іще про Ітаку й про родину Маколі.
  Само тоді, коли Маркус Маколі почав розповідати Тобі Джорджеві про Ітаку, до залу ітакійського кінотеатру ввійшли Томас Спенглер і Діана Стід. На екрані вже з'явилася назва художнього фільму. Коли вони сіли, в кадрах усе ще миготіли самі слова - після назви картини повзли прізвища людей, що її знімали. Слів було си- ла-силенна - нескінченні списки незліченної кількості учасників. Титри супроводжувалися вельми урочистою й зовсім недоречною музикою, написаною спеціально для цих вступних кадрів.
  Спенглер з Діаною сіли перед самим екраном, у третьому ряді, за десять рядів од Бесс, Мері й трьох солдатів. Місця в них були центральні, і, крім них, у цьому ряді сиділи тільки дітлахи.
  На екрані з'явився лікарняний вестибюль - бездоганно чистий, з блискучою лінолеумною підлогою. З гучномовця на стіні пролунав різкий, жовчний голос медсестри, що немов вистрілював кожне слово:
  -  Докторе Кевенег! До операційної! Докторе Кевенег! Негайно до операційної!
  Почувши ці слова, Спенглер підхопився з місця. Він був трохи напідпитку після загалом приємного, але й досить напруженого вечора, що міг стати поворотним пунктом у його житті; тепер, однак, йому здавалося, що все владнається якось само собою, а коли так, то чим він відрізнявся від їхніх юних і безтурботних сусідів по ряду? . - Пхе! - вигукнув він.- Що вони нам показують? - І, взявши Діану за руку, сказав: - Ходімо звідси!
  -  Любий, але ж фільм іще не закінчився! - прошепотіла дівчина.
  Та Спенглер уже тяг її за собою.
  -  Для мене закінчився,-сказав він.- Гайда!-Вони пробиралися повз маленького хлопчика, що, мов зачарований, дивився на екран.- Тебе візьмуть живцем на небо,- сказав йому Спенглер, а потім поквапив Діану: - Ходім хутчіш, ти йому заважаєш дивитися.
  -  Але ж, любий,- сказала Діана,- фільм тільки починається!
  Тут озвався хлопчик.
  -  Що ви сказали, сер? - спитав він у Спенглера.
  -  На небо, на небо! - відловів Спенглер.- Я сказав, що тебе візьмуть туди живцем.
  Хлопчик не второпав і про всяк випадок спитав:
  -  А котра зараз година?
  -  Не знаю,-відповів Спенглер,-але ще рано.
  -  Авжеж, сер,- погодився хлопчик.
  Спенглер з дівчиною вийшли в прохід між рядами.
  -  Ми підемо до Корбетта,- сказав Спенглер.- Вип'ємо по чарці, послухаємо піанолу, а потім я тебе відпущу.
  Він обернувся до екрана і, задкуючи до виходу, сказав:
  -  Ні, ти подивися на доктора Кевенега! Що він робитиме тими кліщами? Ладен закластися - щось не те. Мабуть, замість оперувати, почне видирати зуби. Ні, ти тільки глянь!
  У фойє кінотеатру дівчина відразу забула, що вони не додивилися картину.
  -  Скажи, що ти кохаєш мене! - попросила вона Спенглера.- Адже це правда? Ну, звісно, правда! Ти ж сам знаєш, що правда!
< - Кохаю? - мало не загорлав Спенглер.- А чого б іще я водив тебе в кіно?
  Вони вийшли на вулицю й попід будинками, ховаючись від дощу, подалися до бару Корбетта.	,
  Розділ 18. МІСТЕР ГРОГЕН МІРКУЄ ПРО ВІЙНУ
  В той час, коли Спенглер з Діаною бігли під дощем до бару Корбетта, змоклий до рубчика Гомер Маколі зіскочив з велосипеда перед телеграфною конторою й увійшов досередини. Насамперед він підійшов до сортувального столу. Викликів більше не було, але на нього чекала одна телеграма.
  Міетер Гроген докінчив друкувати телеграму й підвівся.
  -  Твоя сестра принесла тобі попоїсти, хлопче,- сказав він.
  -  Отакої! - сказав Гомер.- Могла б і не приносити. Я саме збирався по пироги.- Він зважив пакунок на руці.- Ого! Давайте вечеряти разом, містере Грогене.
  -  Ні, дякую, хлопче,- відповів старий телеграфіст.- Я не голодний.
  -  Може, якщо ви почнете, вам захочеться їсти, містере Грогене.
  -  Ні,- похитав головою старий.- Дякую, але не хочеться. О, та ти зовсім промок. А в нас же є плащі. Ти хіба не знав?
  -  Про плащі знав. Не знав, що мене заскочить дощ.- Гомер відкусив шматок бутерброда й сказав: - От з'їм його й повезу телеграму.- Він пожував трохи, а тоді уважно глянув на телеграфіста.- А про що вона?
  Містер Гроген не відповів, і Гомер зрозумів, що то знову похоронна. Він насилу проковтнув недожований шматок.
  -  Нема гірше ніж такі телеграми,- сказав розсильний.
  -  Ще б пак,- пробурмотів містер Гроген і замовк. Хлопець теж мовчав, опустивши руку з надкушеним бутербродом. Нарешті містер Гроген заговорив знову. ^ Чого ж ти не їси, хлопче. Доїдай свою вечерю. Твоя сестра приходила з якоюсь дівчиною, дуже гарненькою.
  -  Це, певно, Мері,- сказав Гомер,- наша сусідка. Маркусова наречена. Мого брата. Він служить в армії. Після війни вони поберуться.
  -  З твоєю сестрою й Мері були троє солдатів. Вони послали телеграми.
  -  Он як? А де ці телеграми?
  Містер Гроген показав .на гачок, куди нашпилювалися телеграми. Гомер зняв їх з гачка й прочитав. Потім звів погляд на старого телеграфіста.
  -  Скажіть, містере Грогене, якщо людина гине на війні - все одно яка людина,- чи є з цього якась користь? Дивіться, скільки горя в самій тільки Ітаці, в нашому маленькому містечку. А похоронні одержують скрізь, і вони надходять і багатим, і бідним, кому завгодно! Що ж це робиться? Невже люди гинуть надаремно?
  Старий телеграфіст відповів не зразу. Він хотів багато чого сказати хлопцеві і, мабуть, щоб стало снаги, спершу підійшов до свого столу, витяг із шухляди пляшку й добряче ковтнув з неї. Тільки тоді сів і, пильно дивлячись на розсильного, заговорив:
  -  Я прожив довге життя, хлопче. Може, навіть занадто довге. І от що я тобі скажу: ні за війни, ні за мирного часу ніщо в цьому світі не випадкове, надто людська смерть.- Старий ще раз ковтнув з пляшки.- Людство - це єдине ціле, воно як одна людина, як от ти сам. В тобі сполучаються чесноти й вади,- і людство так само носить у собі добро і зло. І гарне і погане співіснують у мільйонах людей - усіх держав і народів. І в нашому народі теж. І так само, як сумління людини бореться із суперечностями її власної вдачі, ці суперечності борються між собою і в людському загалі, в усьому світі. Це й призводить до воєн. Людство бореться із своїми хворобами. Але не бійся: добро-непереможне, а зло людина завжди долає - їй тільки треба розпізнати його. Хворе тіло й хворий дух врешті-решт видужують. Вони можуть захворіти знову, але неодмінно видужають, а з кожною новою хворобою й кожним новим одужанням тіло й дух загартовуються, аж доки не позбуваються всякої зарази, стають по-справжньому міцні, чисті, благородні, несприйнятливі до будь-якої недуги, до будь-якої погані.
Кожна людина, порядна чи непорядна, прагне чогось.- Довг.^, промова вже трохи притомила старого.- Навіть злодій і вбивця чогось прагнуть,- зітхнув він.- Ніхто не вмирає надаремно. Люди вмирають, сподіваючись на ласку божу, сподіваючись засягти безсмертя або домогтися правди й справедливості. І настане день, коли людство, всі ми, найостанніший з-поміж нас здобуде те, чого прагнув, знайде щастя, і радість, і безсмертя в ділах своїх, і тоді в нашому прекрасному світі не буде більше зла, запанують доброта , й братерство між людьми.
  Старий зітхнув ще глибше й болісніше і, просидівши хвильку нерухомо, видобув з жилетної кишені клаптик паперу. Простяг його розсильному й попросив:
  -  Збігай, будь ласка, ще раз до аптеки.
  -  Біжу, сер,- сказав хлопець і вискочив на вулицю.
  Залишившись на самоті, Вільям Гроген став посеред
телеграфної контори й озирнувся довкола очима, в яких світилася дивна, майже нестямна ніжність і любов. Потім він повільно підніс руку й притис її до серця, немов терпляче дожидаючи стрімкого нападу, який уже не міг заскочити його зненацька. Відтак одступив до стільця, обережно, не згинаючись, опустився на нього й болісно закляк, пережидаючи найтяжчі хвилини нападу.
  Розсильний повернувся з аптеки й дав телеграфістові маленьку коробочку.
  -  Води,- попросив старий.
  Гомер набрав води в паперовий стакан і підніс його старому; той висипав з коробочки на долоню три таблетки, кинув собі в рот, узяв стакан і запив їх.
  -  Дякую,- сказав він.- Дякую, хлопчику мій.
  -  Нема за що, сер,- відповів Гомер.
^ Він постояв трохи над старим і коли впевнився, що йому вже полегшало, підійшов до сортувального столу і взяв похоронну. Якусь хвильку потримав конверт у руці, давлячись на нього, а тоді розпечатав, вийняв телеграму й прочитав. Вклав телеграму в новий конверт, запечатав його й вийшов з контори під дощ. Старий телеграфіст підвівся зі стільця й вийшов слідом за хлопцем. Там він постояв на тротуарі, дивлячись, як Гомер розганяє велосипед назустріч вітру й зливі. В конторі застрекотів телеграфний апарат, але старий не почув його. Не почув він і телефонного дзвінка. До контори він повернувся тільки по тому, як телефон продзвонив сім разів.
  Розділ 19. МАТУСІ З ЛЮБОВ'Ю
  За чверть години Гомер Маколі зіскочив з велосипеда перед дверима великого й красивого старого особняка, мешканці якого відзначали якесь свято. Крізь вікна розсильний побачив чотири молоді пари, що танцювали, подумав, що там, усередині, всі зараз, напевно, веселі й щасливі, і йому наче щось обірвалося в грудях. Він підійшов до дверей і зупинився, прислухаючись до музики. Простяг був руку до дзвоника, але відразу ж безвладно опустив її.
  -  Ні, я повертаюся до контори,- мовив він собі вголос.- 3 мене досить. Це робота не для мене, шукатиму іншу.
  Він сів на сходи. Минуло багато часу, перш ніж він підвівся, підійшов до дверей і натиснув на дзвоник. Двері відчинилися, Гомер побачив молоду жінку і, охоплений раптовою панікою, крутнувся й прожогом кинувся до свого велосипеда.
  Молода жінка вийшла на ганок і гукнула:
  -  Послухай, хлопчику, тобі щось треба?
  Гомер зліз з велосипеда й повільно підійшов до ганку.
  -  Вибачте,- сказав він.- У мене телеграма для місіс Клодії Бофрер.
  -  У мами сьогодні день народження,- весело сказала молода жінка. Вона ввійшла до вітальні й гукнула: -• Мамо, тобі телеграма!	'
  Її мати підійшла до дверей.
  -  Напевно, від Алена,- сказала вона.- Заходь, хлопчику. З'їж шматочок пирога.
  -  Ні, дякую, мадам,- відповів Гомер.- Я поспішаю.
  Він простяг телеграму жінці, і вона взяла її, наче там
нічого, крім поздоровлення, не могло бути.
  -  Отакої! - весело вигукнула вона.- Я тебе не відпущу, доки не з'їси шматок пирога й не вип'єш чарку пуншу.- І, взявши Гомера за руку, вона повела його до столу, заставленого пирогами, бутербродами й напоями. Музика все ще грала й гості танцювали.- Сьогодні мій день народження, хлопче, - сказала жінка й, засміявшись, вигукнула: - О господи! Я вже зовсім стара. Ну, побажай мені щастя.
  Вона подала Гомерові склянку пуншу.
  -  Бажаю вам...- почав Гомер і затнувся. Потім знов почав: - Бажаю вам...- Але на більше не спромігся, поставив склянку на стіл і стрімголов кинувся до дверей.
  Мати озирнулася довкола й відійшла в куток, де її ніхто не бачив, а дочка, не зводячи з неї очей, стала по той бік столу навпроти неї.
  Гомер тим часом уже мчав під дощем назад, до контори.
  На стіш вітальні, просто перед очима матері, висів у рамці портрет вродливого рудого хлопця. На фотографії був напис: "Любій матусі з любов'ю від Алена в день 12-річчя".
  Мати розпечатала телеграму, прочитала її й беззвучно заридала. Патефон грав "Chanson pour ma Brune", і гості весело танцювали. Дівчина ще якусь мить дивилася на свою матір. Потім, мов божевільна, кинулася до патефона, рвучко зупинила його і, скрикнувши: "Мамо!" - підбігла до матері в кутку...
  Розділ 20. ТАКА ВАША ДОЛЯ, ХІБА Ж Я ВИННИЙ!
  Останній сеанс скінчився, і глядачі виходили з кінотеатру* На вулиці Бесс сказала солдатові, на прізвисько Гладун:	.
  -  Що ж, нам пора йти додому.
  -  Дякуємо вам, дівчата, - сказав солдат, на прізвисько Гладун.
  Та замість того щоб розійтися, вони ще постояли на вулиці, немов чекаючи чогось, немов сподіваючись, що зараз станеться якесь велике, неймовірне чудо. Солдат, на прізвисько Гладун, зазирнув у вічі Бесс, потім Мері, а тоді дуже просто й цнотливо поцілував одну дівчину й ДРУГУ-	'
  Солдат, на прізвисько Коняка, закричав:
  -  А як же ми з Техасом? Хіба ми не люди? Хіба ми гірші за інших? Ми теж солдати!
  Отож і він поцілував Бесс і Мері. А після нього їх поцілував Техас. Якась жінка, проходячи мимо, осудливо подивилася на них. Дівчата, мов ужалені, кинулися бігти.
  Солдат, на прізвисько Коняка, підскочив на місці й штовхнув солдата, на прізвисько Техас, а той обернувся й штовхнув солдата, на прізвисько Гладун. І вони рушили завулками, перегукуючись.
  -  Го-го-го! Агов, Техасе! Агов, Гладуне! - кричав Коняка.	.	.	.
  -  Ну ти ж і шелихвіст! - кричав Техас Гладунові,- Ду й базіка! Просто-таки сенатор Гладун з Чікагського
університету!
  Солдат, на прізвисько Гладун, зайшовся вдоволеним сміхом; у темряві вулиці зареготали й двоє його товаришів, тицяючи один одного під ребра й вигукуючи веселі нісенітниці.
  -  Ви ще побачите! - кричав солдат, на прізвисько Гладун.- Я ще доберуся до конгресу! Я їм покажу, де раки зимують!
  -  "Вйо, вйо, кошлаті! - загорлав пісню Коняка.- З вас зроблять конину! Така ваша доля, хіба ж я винний!" .	•
  І три солдати, розігнавшись, почали перестрибувати один через одного в дикій, веселій та безглуздій^грі на темній, славній дорозі, що вела прямісінько на війну.
Розділ 21. ЩОБ СВІТ БУВ КРАЩИЙ І ЛЮДИ КРАЩІ
  Коли засмучений розсильний повернувся з будинку Бофрерів до телеграфної контори, дощ перестав, світив місяць, і небом безвладно пливла до обрію зграйка знесилених, прозоро-білих хмаринок. До контори розсильний увійшов накульгуючи, блідий від утоми. ^
  -  Що в тебе з ногою, хлопче? - спитав старий телеграфіст.- Ти сьогодні цілий день шкандибаєш.
  -  Пусте,- відповів Гомер.- Є ще телеграми?
  -  Ні. Повний штиль,- сказав містер Гроген.- Скоро зможеш піти спати. То все ж таки - що з ногою?
  -  Певно, розтяг зв'язку, а може, й розірвав,- сказав Гомер. Він спробував випростати ногу.- Я сьогодні бігав на двісті метрів з бар'єрами. А мене чомусь ненавидить шкільний тренер. Я вів перед, а він рантом вискочив на доріжку, щоб мене зупинити. Ну, тут, певно, і я винний, бо бачив, що він біжить назустріч і міг би зупинитися, якби схотів, але не схотів. Він не мав права зупиняти мене... Я стрибнув через бар'єр просто на нього - і ми обидва впали. Інші хлопці хто де біг, там і зупинився, щоб усе було по-чесному. їм Г'юберт Еклі Третій гукнув, щоб зупинилися. Мені особисто цей Г'юберт ніколи не подобався. В нього батьки багатії, і сам він так добре вихований, що аж гидко. А крім того, він подобається дівчині, яка подобається мені. Її звуть Гелен Еліот. І що більше він їй подобається, то більше вона подобається мені - хоч на стіну лізь! А мене вона, певно, й не помічає. Цебто зовсім не помічати, звісно, не може, але, по-моєму, вона вважає, що я вискочень. І я їй, певно, зовсім не подобаюся. Може, вона навіть ненавидить мене, а я її люблю над усе на світі, звісно, крім моїх рідних! А щодо* нашого тренера, містере Грогене,- його звуть Байфілд,- то, коли розібратися в ньому, може, він і непогана людина, але в тім-то й річ, що розібратися в ньому ніхто не годен! В нього одне лиш на думці - де б кому насолити. А міс Гікс каже, що він іще й брехун. Міс Гікс - це наша вчителька стародавньої історії. Вона вже тридцять п'ять років учителює в нашій школі. Навчала і мого брата Маркуса, і сестру Бесс. Звісно, коли ми впали, я зразу ж підхопився й побіг далі, й інші хлопці теж - тут усе було чесно, як годиться. Я зразу відчув, що з ногою щось не гаразд, але в ту мить, не звернув уваги, бо думав тільки про те, щоб прийти першим. Власне, мені самому та перемога не так уже була й потрібна, і Еклі мені не дуже хотілося перемагати, бо вся злість на нього пропала: він-бо зупинив усіх хлопців, коли містер Байфілд кинувся мені під ноги! Зрештою Еклі, видно, непоганий хлопець, тільки занадто манірний. Щиро кажучи, містере Грогене, я надумався бігти на двісті метрів з бар'єрами через те, що містер Спенг- лер бігав на цю дистанцію, коли навчався в нашій школі, але потім після всього, що сталося, мені захотілося прийти першим заради міс Гікс.
  Розумієте, ми з Еклі трохи завелися на уроці, і вона залишила нас у класі після занять. А потім прийшов оцей самий Байфілд, наш тренер, і обманув міс Гікс. Він забрав Еклі на змагання, а мене не взяв. Міс Гікс сказала, що він брехав, ще коли до школи ходив, і тепер теж бреше. Вона дуже образилася й розхвилювалася, бо терпіти не може людей, що брешуть, коли треба й не треба. Потім вона трохи побалакала зі мною, розповіла про мого брата Маркуса і відпустила на стадіон. Містер Спенглер був чемпіоном долини з цієї дистанції, і я б теж хотів стати чемпіоном. Але цього року вже, мабуть, не вийде.- Розсильний спробував зігнути й випростати ногу.-- Перед сном натру її маззю. А я дуже кульгаю?
  - Ну, не так, щоб дуже, але помітно,- сказав містер Гроген,- А на велосипеді їздити вона тобі не заважає?
  -  Та ні,-відповів Гомер.-Трошечки болить, надто коли ліва нога йде вгору, але я стараюся крутити педалі тільки правою, а лівою не натискаю. А то й просто знімаю її з педалі, щоб висіла й відпочивала. Видно, я таки пошкодив зв'язку - треба буде натерти її маззю.
  Вони помовчали. Потім старий телеграфіст сказав:
  -  Ти, по-моєму, здорово змінився .за три дні, що в нас працюєш.	.
  -  Ви теж помітили, містере Грогене? - сказав розсильний.- І мені здається, що за цей час я поіншав. Немовби доросліший став. Взагалі-то вже давно пора. Я ж був як сліпе кошеня, перше ніж почав працювати, Цебто дещо я, звісно, знав, але до справжніх знань мені було ой як далеко! А втім, справжніх знань я навряд чи коли наберуся. По-справжньому все знати, напевно, жодна людина не може. У нас у школі всі кажуть, що я найздібніший учень, навіть ті, хто не полюбляє мене. Але я не такий уже й здібний. По-моєму, я багато в чому - і то найголовнішому - такий же темний, як усі. Але я хочу все знати і завжди хотітиму. Я старатимуся, але чи можна справді знати все? Чи може людина справді геть усе зрозуміти й розкласти по поличках, щоб точно знати, що й до чого? .
  -  Як тобі сказати,- відповів старий телеграфіст.- Я не певен, що людина може все зрозуміти, але, по-моєму, добре, що ти прагнеш цього.
  -  Інакше я не можу,- сказав розсильний.- Розумієте, містере Грогене, я не знаю, чи інші люди помічають за собою таке, і, може, про це не заведено розповідати, але я зовсім не такий, яким видаюся людям - я інший і, по-моєму, кращий. Іноді мені й самому невтямки, звідки це в мене.- Розсильний усе балакав і балакав, бо був утомлений, нога йому боліла, і допіру він приніс звістку про смерть у дім, де всі були щасливі, а ще тому, що йому дуже подобався старий телеграфіст.- Я іноді думаю,- сказав він,- що треба, щоб життя змінилося, щоб світ став кращий, і люди кращі, і щоб більше було справедливості.- Він помовчав, а тоді повів далі.- Я б не казав цього комусь іншому, містере Грогене, але вам не соромлюсь сказати: коли-небудь я візьмуся за щось справжнє і чогось таки доб'юся. Не знаю, чого саме, але чогось таки вартого. Я ж досі нічого не знав і не відав, жив собі щасливо й безжурно, мов уві сні. У нас весь рід такий, щасливий і безжурний, але тепер я розумію,
що без знань жити не можна. Тепер я починаю потроху вчитися. Мало-помалу, але щодня. Сьогодні - одне, завтра - друге, потім трете, п'яте й десяте.- Розсильний знову помовчав і покрутив ступнею, чи не загоїлася, бу- ва, зв'язка, поки він балакав. Але вона не загоїлася.- Як на мене, життя погано влаштоване, містере Грогене. Не знаю чому, але мені хочеться, щоб воно було влаштоване крдще. Просто я вірю, що воно мусить бути кращим. І принаймні одне я вже твердо засвоїв: я нічого не знаю, але відтепер набиратимусь знань день у день, усе своє життя. Я спостерігатиму. І буду міркувати над побаченим. Звісно, людині від такого іноді стає тоскно, на душі, але я цього не боюся. Ми, Маколі, не тільки безжурні, а й стійкі. Нічого, хай мені буде тоскно - я витримаю. Але мені шкода людей, що не можуть витримати туги й болю, а світ, мені здається, повен саме таких людей. Раніше я не знав цього. А тепер мені навіть однаково, любить мене Гелен Еліот чи ні. Звісно, краще було б, якби любила, але я й так плакати не буду. Я її люблю. Так люблю, що аж-аж-аж, але якщо їй Г'юберт Еклі Третій миліший за мене, що ж, плакати не буду. Він гарний хлопець, і, мабуть, не дивно, що пристойна дівчина воліє знатися з таким чистьохою. А я не чистьоха, і манери в мене, певно, кепські. Я звик робити те, що вважаю правильним і потрібним. В школі я, щоправда, іноді дурію, але зовсім не для того, щоб допекти вчителям. Просто інакше не можу. Люди здебільшого бувають такі сумні й пригнічені, а довкола стільки всіляких дурниць, що мені аж свербить ляпнути що-небудь смішне. По-моєму, життям усе ж таки треба втішатися. А гарних манер, хоч би як я старався, в мене ніколи не буде. Бо я не звик кривити душею й говорю те, що Думаю.
  Розсильний знов покрутив ногою й сказав про неї так, наче вона була чужа, а не його власна:
  - Щось з нею таки не гаразд.- Потім глянув на стінний годинник.- Дивіться, містере Грогене, вже п'ять хвилин на першу. Я, мабуть, піду додому. Хоча сьогодні мене чомусь зовсім не хилить на сон. Завтра субота. Раніше я її діждатися не міг. А тепер байдуже. Я, мабуть, завтра прийду до контори. Може, підсоблю в чомусь.- Він узяв зі столу пакунок з вечерею,- Може, ви з'їсте хоч один бутерброд, містере Грогене? *
  -  А знаєш, мабуть, і з'їм,- відповів старий телеграфіст.- Я таки зголоднів.- Містер Гроген узяв з пакунка бутерброд і відкусив шматочок.- Подякуй, будь ласка, матері від мене.
  -  О, пусте,- сказав розсильний.
  -  Ні,- сказав містер Гроген.- Зовсім не пусте. Обов'язково подякуй їй від мене.
  -  Гаразд, сер,-сказав хлопець і пішов додому.
  Розділ 22. ХАЙ БУДЕ СВІТЛО!
  Залишившись на самоті в телеграфній конторі, містер Вільям Гроген, замолоду найвправніший телеграфіст у світі, почав неквапно прибирати своє робоче місце. Він стиха наспівував пісеньку, що збереглася в пам'яті з дитинства. За цим і застав його Томас Спенглер. Він щойно вийшов з бару Корбетта і був у піднесеному, радісно- збудженому настрої. Підійшовши до свого столу, він подивився на старого телеграфіста, але нічого не сказав. Вони розуміли один одного без слів і могли годинами працювати обік, не порушуючи мовчанки. Спенглер узяв чарівне яйце, що лежало на пачці телеграм, і замилу- вався з його дивовижно-викінченої форми. Потім поклав яйце й згадав Діану Стід; це була приємна згадка, і він відкопилив губи так, як робила, розмовляючи з ним, вона, і, копіюючи її голос, сказав:
  -  Адже ти кохаєш мене - правда? Скажи, що кохаєш.
  Старий телеграфіст скинув оком на начальника контори.
  -  Це ви мені, Томе? - спитав він.
  -  Послухайте, Віллі,- сказав Спенглер,- що б ви подумали про дівчину, яка без упину говорить вам: "Ти кохаєш мене - правда? Кохаєш, кохаєш! Ти ж сам знаєш, що кохаєш!"
  -  Гм,- сказав містер Гроген,- їй-богу, не знаю, що б я про неї подумав.
  -  Вам сподобалася б така дівчина, Віллі? - не вгавав Спенглер. Він знову передражнив її: - "Скажи, ти ж справді кохаєш мене?" Це єдине, що від неї можна почути! - Спенглер потер рукою щоку - це був жест невимовно щасливої людини, яка примушує себе повернутися до дійсності, і запитав: - Як справи?
  -  Новин ніяких,- відповів містер Гроген.- Хіба що он дощ іде.
  -  А як новий розсильний? Старанний?	_
  -  Я ще зроду не бачив, щоб хтось так старався. А якої ви думки про нього?
  -  Він мені сподобався з першої ж нашої розмови,- відповів Спенглер.- "Адже ти кохаєш мене - правда?" - Перед ним стояло обличчя Діани Стід, у вухах бринів чарівливий голос, що вимовляв ці слова.- Я радий, що хлопець припав вам до вподоби, Віллі,- вів далі Спенглер.- Контору я сьогодні замкну сам, ви не турбуйтеся. Мені ще треба тут дещо зробити. А в цього розсильного гучне ім'я - правда? Гомер Маколі! Цікаво, чому батько назвав його саме Гомером, а не Томасом, Вільямом, Генрі чи як-небудь іще? - Спенглер не став очікувати відповіді, а знову сказав: - "Ну, звісно ж, кохаєш!"
  -  Гомерового брата звуть Улісс,- зауважив містер Гроген,- а от його сестру - просто Бесс.
  -  Гомер, Улісс і* Бесс,- повторив Спенглер.
  -  А ще одного брата звуть Маркус. Він служить в армії.
  -  Маркус, Гомер, Улісс і Бесс,- сказав Спенглер.- Чому ви не йдете додому, Віллі?
  -  Додому? - перепитав Гроген, а тоді всміхнувся.- Якщо ви не заперечуєте, Томе, я б радше посидів тут з вами. Мені після роботи нема куди йти - хіба що спати лягати, а спати я не люблю.
  -  Послухайте, Віллі,- сказав Спенглер, як ніби звертався до маленького хлопчика.- Покиньте ви турбуватися. Я знаю, що вас весь час гризе. Не треба! Ви ще зовсім не старий, і ніхто не збирається переводити вас на пенсію. І ви чудово знаєте, що без вас я як без рук. Працюйте собі хоч до ста років!
  -  Дякую,- сказав старий телеграфіст і, помовчавши, стиха додав: - У мене сьогодні знову був невеличкий напад. Ні, нічого серйозного. Я давно відчував, що він наближається. Хлопець саме був у конторі. Я послав його по ліки. Мені, щоправда, не радили їх приймати. Радили в такому випадку лягати в ліжко й кликати лікаря.
  -  Ет, лікарям теж усього знати не дано, Віллі,- сказав Спенглер.- Вони знаються лиш на тому, що стосується плоті, а не духу, а ми з вами тільки духом і живемо.- Тут він раптом докинув: - "Ти кохаєш мене, правда ж, кохаєш?" Лікарі тільки на плоті й знаються. Але трошечки відпочити вам би не завадило,
  -  О, це я ще встигну, Томе. На тім світі.
  -  Віллі,- сказав Спенглер,- раджу вам негайно піти до бару Корбетта, що на розі, і перепустити чарку. А також послухати піанолу. А потім вертайтеся, і ми згадаємо з вами славну минувшину - Волинського, Томлінсона й старого Девенпорта. А потім і лінійного майстра Гаррі Булла, навіженого Фреда Макінтайра й добрягу Джеррі Бітті. Ідіть, ідіть, Віллі. Перепустіть чарчину-другу, а коли повернетесь - удамося в спогади.
  -  Взагалі-то мені не радять пити, Томе,- сказав містер Гроген.- Ви ж знаєте, що мені не радять пити.
  -  Авжеж, знаю! - сказав Спенглер.- Але мені відомо й те, що ви любите пити, а робити те, що любиш, іноді куди корисніше, ніж робити те, що тобі радять. Отож уперед, Віллі, і випийте на здоров'я.
  -  Гаразд, Томе, - сказав містер Гроген і вийшов на вулицю.
  По тротуару перед конторою вже кілька хвилин походжав, зазираючи у вікна, якийсь юнак. Тепер він увійшов і став біля перегородки. Спенглер підійшов до нього і, зразу впізнавши, сказав:	-
  -  Як ся маєте? А я гадав, що ви- вже давно в поїзді по дорозі додому, в Пенсільванію. Адже ваша мати переказала вам гроші. І вам не треба було б віддавати мені борг.	.
  -  А я прийшов не для того, щоб віддати вам гроші,- сказав хлопець.- Я прийшов узяти у вас іще.- Він закашлявся.- І саме взяти, а не просити.
  -  Не розумію. Що з вами? - спитав Спенглер.
  -  А от що,- відповів хлопець і, висмикнувши з правої кишені револьвер, тремтячою рукою наставив його на Спенглера.	,
  Томас Спенглер, усе ще збуджений і трохи захмелілий, не міг нічого второпати.
  -  Ну, швидше,- сказав хлопець.- Давайте сюди гроші. Всю касу. Люди тепер скрізь вбивають одне одного, і мені вас прикінчити - раз плюпути. І на власне життя мені теж наплювати. Гвалту здіймати не раджу, бо я за себе не ручуся. Або вся каса, або я стріляю. Ну, мерщій.	.
  Спенглер висунув шухляду каси й вигріб усе, що там було. Потім поклав гроші - паперові й загорнуті стовпчики монет - на конторку перед хлопцем.
  -  Я б їх однаково вам дав,- сказав він.т- Могли б і не показувати свою зброю. Я б дав їх вам, бо вони вам потрібні. Беріть. Це все, що ми маємо. Беріть, сідайте на поїзд і вертайтеся додому. Я не заявлю в поліцію про пограбування. Поверну гроші сам. Тут близько сімдесяти п'яти доларів.
  Та хлопець чомусь не взяв грошей. Він навіть не доторкнувся до них.
о 7" Ну, чого ж ви,- сказав Спенглер.-Беріть гроші і йдіть. Вонц, вам справді потрібні. Ви не злочинець і не пропаща душа. Ваша мати чекає вас. Я дарую ці гроші їй. Ви не станете злодієм через те, що візьмете їх. Ну я* бо, беріть гроші, ховайте свій пістолет і - гайда додому. А ще краще - викиньте цю пукавку геть. Вам тоді зразу полегшає на серці.
  Хлопець сунув револьвер у кишеню й рукою, яка щойно тримала зброю, прикрив тремтячі губи.
  -  Я мусив би вийти й застрелитися,- сказав він.
  -  Не меліть дурниць,- сказав начальник телеграфної контори. Він згріб гроші докупи й простяг їх хлопцеві.- Ану держіть. Це все, що в нас було. Беріть їх і їдьте додому. Якщо хочете, можете залишити пістолет у мене. А гроші забирайте. Вони ваші, чуєте, ваші, якщо вам довелося взяти в руки пістолет, щоб дістати їх! Я знаю, що у вас на душі, бо й сам звідав таке. Ми всі звідали таке. На кладовищах і у в'язницях не злічити чесних американських хлопців, що не витримали бідності й лихої долі. Вони не злочинці. Ну,- сказав він лагідно,- беріть гроші. І - додому.
  Хлопець витяг з кишені пістолета і сунув його через перегородку Спенглерові, а той кинув його в шухляду каси.
  -  Не знаю, що ви за людина,- сказав хлопець,- але зі мною ще ніхто не розмовляв так, як ви. Мені не потрібен пістолет, і грошей я не візьму. Дістануся додому без них. Я сюди добирався без квитка і назад доберуся так само.- Він злегка закашлявся.- Не розумію, де мати назбирала тридцять доларів. Я ж бо знаю, що в неї зайвих грошей ніколи не було. Частину з того, що вона надіслала, я пропив, частину - програв у карти і...
  -  Заходьте сюди й сідайте,- сказав Спенглер. Повагавшись, хлопець увійшов за перегородку й сів на стілець Спенглера, а той вмостився на своєму столі.- Що з вами? - спитав він юнака.
  -  Напевне, я й сам не знаю,- відповів той.- По-моєму, я хворий - може, навіть на сухоти. А може, й ні.
Тільки тоді дивно було б, що я їх не підхопив. Знали б ви, як я жив, як мені не таланило! Ет, не люблю скаржитися. Зрештою в усьому винен я сам. Ну, піду. Велике вам спасибі - сподіваюсь, що колись віддячу вам.
  Хлопець підвівся.	^
  -  Заждіть-но хвильку,- сказав Спенглер.- Сідайте й не гарячкуйте. У вас тепер скільки завгодно часу. Тож нічого парка парити. Скажіть, що вас цікавить у житті? Чого ви прагнете?.
  -  Не знаю,- відповів хлопець.- Немає в моєму житті ні мети, ні змісту, ані віри. Батько мій був проповідник, але він помер, коли мені ще й трьох років не сповнилося. Я просто не знаю, що робити.- Він подивився на Спенглера.- А що мусить робити людина?
  -  Та нічого особливого,- сказав Спенглер.- Власне, що завгодно. Це не має значення. Аби робота була чесна.
  -  Я ніколи не міг всидіти на одному місці, й ніяка робота мене не задовольняла. Не знаю, чим це пояснити. Для мене взагалі не існує нічого святого. Я не люблю людей і не можу з ними знатися. Не вірю їм. Мені осоружні їхні звички, їхні балачки, переконання, їхня жорстокість і зажерливість.
  -  Не ви перший, не ви останній. У всіх в житті бувають такі хвилини,- сказав Спенглер.
  -  Не думайте, що я не знаю, чого я вартий, - вів далі хлопець.- Добре знаю. Мені немає виправдання. Я сам у всьому винен. А до того ж я тепер хворий, висилився, і світ мені замакітрився. Ніщо мене не цікавить. Все йде шкереберть. Я не можу жити так, як мені хотілося б, а жити інакше не хочу. І не гроші мені потрібні. Я знаю, що міг би влаштуватися на роботу, надто тепер. Але мені не подобаються люди, що дають тобі роботу. Справжні тварюки! Я не можу плазувати перед ними й не хочу, щоб вони мною потурали. Кілька разів я влаштовувався на роботу в Йорку, у себе в Пенсільванії. І щоразу закінчувалося це сваркою, і мене виганяли. Через три-чо- тири дні, через тиждень або півтора. Тільки один раз я пропрацював аж місяць. Пробував і в армію записатися, гадав, що з цього, може, вийде якась користь -- пошлють куди-небудь чи й уб'ють. Коли тебе в армії подихають, то там хоч виправдання якесь- мовляв, в ім'я благородної справи. Я взагалі не певен, що війна - справа благородна, та добре, коли хоч щось кажуть... Але мене не взяли. Забракували. Слабкі легені і ще якісь там хвороби. Я навіть допитуватися не став, які саме.
  Хлопець знову зайшовся кашлем, вже надовго. Спенг- лер витяг із шухляди свого столу невеличку пляшку.
     Візьміть випийте,- сказав він.
     Дякую, сказав хлопець.- Я взагалі забагато п'ю, але зараз мені просто необхідно випити.- Він ковтнув з пляшки й* повернув її Спенглерові.- Дякую.
  Спенглер вирішив допомогти хлопцеві облегшити душу.
  - А книжки ви читаєте? - спитав він.
     Атож. Усі підряд,- відповів хлопець.-- Цебто вдома читав. У батька було багато книжок - і не тільки церковних, у нього були книжки справжніх письменників. Найбільше я любив Вільяма Блейка. Ви, певно, читали його. Та й Шекспіра, Мільтона, Попа, Донна, Дік- кенса, Теккерея - я перечитав усі батькові книжки, а деякі навіть по два-три рази. Раніше я любив читати, а тепер - ні. Тепер навіть у газети не заглядаю. Я наперед знаю всі новини. Скрізь продажність, шахрайство, вбивства - геть усюди й завжди, і нікого в світі це вже не тривожить.- Він опустив голову на руки й повів далі стиха, дивлячись собі під ноги.- Я навіть не знаю, як дякувати вам за все, за вашу доброту. Знаєте, я б таки вбив вас, якби ви злякалися чи почали лаяти мене; Всі люди в світі або боягузливі або лихі. Тепер я розумію, що прийшов до вас з револьвером не по гроші. Не знаю, чи ви теж зрозумієте це, але я прийшов, щоб раз і назавжди перевірити: невже та єдина в моєму житті людина, що допомогла мені просто від щирого серця, безкорисливо, - невже вона й справді така добра? Чи не випадковий це збіг обставин? Я не міг повірити, що на світі є добрі люди, бо це означало б, що світ зовсім не такий, яким він мені ввижається,- я ж бо переконував себе, що рід людський безнадійно зіпсутий, що на землі немає жодного, гідного звання людини, жодної порядної людської істоти. Я давно вже звик зневажати всіх - і вбогих, і могутніх, і коли я ладен був остаточно махнути на все рукою, раптом - за тисячі миль від рідної оселі, в чужому місті - стрілася порядна людина. Мене це мучило. Мучило безнастанно. Я не йняв віри. Я мусив переконатися, що це так. Хотів переконатися, перевірити, бо вже відколи говорив собі: "Знайди хоч одну чисту, незіпсуту людину - і ти теж очистишся, до тебе повернеться надія й віра в життя". Після першої зустрічі я ще сумнівався, але тепер впевнився, впевнився остаточно. Мені від вас більше нічого не треба. Ви дали мені все, про що я мріяв. Більшого ви не можете дати. Я знаю, ви зрозуміли мене. А тепер прощайте і не турбуйтеся за мене. Я поїду додому. І від хвороби не помру. Я житиму. Тепер я знаю, як треба жити.- Хлопець посидів, не зводячи погляду, потім повільно підвівся, подивився Спенглерові в очі і, сказавши: "Дуже вам дякую!" - вийшов з контори.
  Спенглер провів хлопця очима. Тоді підійшов до каси й поклав гроші на місце. Взявши револьвер, він розрядив його й кинув назад, у шухляду, а патрони поклав у кишеню. Підійшовши до металевої полиці, на якій зберігалися пачки переданих телеграм, він узяв учорашню пачку й знайшов телеграму, що її хлопець посилав своїй матері. Начальник телеграфної контори взяв чистий бланк і написав:
   "ЙОРК ПЕНСІЛЬВАНІЯ БІДДЛ-СТРІТ 1874 МІСІС МАРГАРЕТ
СТРІКМЕН
ДОРОГА МАМО ДЯКУЮ ЗА ГРОШІ крп СКОРО ПРИЇДУ крп У МЕНЕ • ВСЕ ЧУДОВО"
  Він перечитав телеграму й вирішив поміняти "чудово" на "гаразд". Обличчя хлопця зринуло в його уяві, і він приписав: "З любов'ю, твій Джон". Підійшовши до столу містера Грогена, він відстукав виклик. За кілька секунд на виклик відповіли, й Спенглер передав телеграму, після чого перекинувся кількома словами з телеграфістом на другому кінці дроту, з усмішкою вислухуючи крапки й тире й відповідаючи в тому ж жартівливому Дусі.
  Ввійшов Віллі Гроген і сів на стілець, де перед тим сидів хлопець.
  -  Ну, як ви почуваєтеся тепер? - спитав Спенглер у старого телеграфіста.
  -  Куди краще,- відповів містер Гроген.- Тільки я замість одної випив дві чарки, Томе. І послухав, як співають солдати. Вони не відходять від піаноли - і як їм подобаються оті старі пісні?! Дивно, адже вони їх уперше чують.
  -  "Ти кохаєш мене - правда ж?" - сказав Спенглер.- "Авжеж, кохаєш. Сам знаєш, що кохаєш". Ось що вона весь час повторює, Віллі. І саме таким голосом. Знаєте, я, видно, одружуся з нею.- Спенглер на мить покинув мріяти про Діану Стід і пильно подивився в очі давньому приятелеві.- А старі пісні,- сказав він,- це здорово.
  -  Пам ятаєте, Томе,- сказав містер Гроген,- як старий Девенпорт співав оті романси?
  -  Ще б пак,- відповів Спенглер.- Скільки стоятиме ця контора, вони бринітимуть у моїх вухах. Я їх і зараз чую. І не тільки старі романси, а й псалми. Пам'ятаєте, як їх старий Девенпорт співав щонеділі?
- Таке не забувається,- сказав містер Гроген.- І псалми пам'ятаю всі до одного. Він удавав, ніби в бога не вірить, але в неділю виводив їх з ранку й до вечора - жував тютюн, відстукував телеграми, співав і чвиркав оту свою жуйку прямісінько в плювальницю. Роботу він починав з "Тебе вітаю, ранку благодатний, що днем священного спочинку станеш". То була чудова людина, Томе! А потім він починав горлати "Осяйний день настав. Хай буде світло!"
  -  Пам'ятаю,-сказав Спенглер.-Пам'ятаю. "Хай буде світло!" А після цього чвиркав тютюновою жуйкою в УРну.
  -  А потім заводив "Бог, дня і ночі господар, нам світло дав - безцінний дар". Начебто й страшенний був безвірник, а над усе любив світло й життя. А наприкінці дня повільно підводився, потягувався й тихенько починав: "День одійшов, і нічка западає". Знав усі старовинні пісні і так їх любив! "Спасе! - горлав, бувало, удаючи з себе богохульника.- Спасе, нас благослови, поки сон нас не зморив. Ми ж покаємось в гріхах. Ми - раби в твоїх руках!" - Телеграфіст замовк, згадуючи приятеля, який давно вже не жив.- А це таки правда, Томе. їй-богу, правда!
  Начальник телеграфної контори всміхнувся й поплескав свого товариша по плечі, а тоді підвівся, щоб вимкнути світло й замкнути на ніч контору.
  Розділ 23. СМЕРТЕ, ОБМИНИ ІТАКУ!
  Гомер Маколі нарешті забувся неспокійним сном, борсаючись і перевертаючись у своєму ліжку. Йому снилося, що він знову біжить двісті метрів з бар'єрами, але щоразу, коли наближається до бар'єра, назустріч йому вибігає Байфілд. Та це не зупиняє Гомера, він стрибає вперед, і обидва вони падають. Підхопившись, Гомер кидається далі, але Байфілд знову вигулькує перед ним. Нарешті нога Гомерові так розболілася, що він уже не зміг встояти на ній: зробив крок - і впав. І тоді, насилу підвівшись, він затопив Байфілдові кулаком у зуби й закричав: "Ви все одно не зупините мене, Байфілде! Ніде, ніколи й ніякими бар'єрами - ні низькими, ані високими!" '
  І ось він знову мчить уперед, спочатку кульгаючи, а тоді уже вільно й легко, і перед ним виростає бар'єр - височенний, не менш як два метри заввишки,- але Гомер Маколі, найкращий спортсмен каліфорнійського міста Ітаки, долає його майстерним, чемпіонським стрибком.
  А потім йому приснилося, що він в уніформі розсильного швидко мчить на своєму велосипеді вузькою вулицею. Раптом попереду виростає Байфілд. Але Гомер ще більше розганяє свій велосипед. "Байфілде! - кричить він.- Я ж казав вам- мене ви не зупините!" І він смикає вгору кермо, велосипед одривається від землі, і ось він уже лине в повітрі! Він перелітає через Байфілдову голову й легко приземляється в нього за спиною. Та щойно колеса торкаються тротуару, як Байфілд знову перепиняє йому шлях. І знову велосипед злітає угору, але цього разу зависає в повітрі на п'ятиметровій висоті над тренером. Байфілд, розгублений, розлючений, стоїть посеред вулиці й кричить розсильному: "Як ти смієш! Ти порушуєш закон тяжіння!"
  "А мене він не обходить! - кричить Гомер згори.- І закон середніх чисел - теж, і закон попиту й пропозиції, і геть усі інші закони! Ви не зупините мене! Не зупините - і край! ї взагалі згиньте, пропадіть: мені зараз не до вас!" І розсильний лине далі в повітрі, а страхопуд лишається посеред вулиці, нікчемний і жалюгідний.
  Все вище й вище зноситься Гомер на своєму велосипеді, ось уже темні баранці розступаються перед ним, і раптом він помічає, як із чорної хмари вихоплюється, випереджаючи його, інший велосипедист в уніформі розсильного. Гомерові здається, що цец другий розсильний напрочуд схожий на нього самого, але водночас незнайомець викликає в нього якийсь незбагненний страх. І тому Гомер припускає слідом за ним, щоб дізнатися, хто ж він такий.
  Довго мчать велосипедисти, і нарешті Гомер починає наздоганяти того розсильного. Раптом той озирається на 
  нього, і Гомерові стає моторошно: незнайомець і справді схожий на нього, як викапаний, але Гомер бачить - ні, вірніше, відчуває, що цей розсильний - Вістун Смерті. Велосипедисти хутко наближаються до Ітаки. Гомер щодуху женеться за Вістуном Смерті - так швидко він ще ніколи не їздив. Ген на обрії вже мерехтять самотні вогники міста, його порожні вулиці й наче вимерлі будинки. Гомер вирішує будь-що випередити другого розсильного і, завернувши вбік, збити його з шляху, не пустити в їтаку. Найголовніше, найважливіше в світі - не дозволити Вістунові Смерті проникнути в Ітаку.
  Двоє велосипедистів щосили налягають на педалі, змагаючись за всіма правилами. Обидва починають знесилюватися, та нарешті Гомер наздоганяє свого супротивника й тепер веде його за собою, забираючи вбік, геть від міста. Та нараз другий розсильний збільшує швидкість, вихоплюється вперед і завертає назад, до Ітаки. Прикро вражений невдачею, але не здаючись, Гомер мчить слідом за ним і бачить, як той, все більше відриваючись від нього, наближається до міста. Гомерові вичерпуються сили, він не може наздогнати Вістуна Смерті. В голові його наморочиться, хлопець гірко плаче. Велосипед уже не слухається його, от-от упаде, і Гомер у нестямі кричить другому розсильному: "Вертайся! Не їдь до Ітаки! Облиш їх! Вертайся!"
  Пойнятий страшним горем, хлопець лементує,
  В будинку на Санта-Клара-авеню маленький Улісс стоїть перед братовим ліжком і слухає. Потім навпомацки пробирається у темряві до спальні матері й будить її. Мати схоплюється з ліжка, він бере її за руку і, не кажучи ні слова, веде до Гомерового ліжка. Місіс Маколі, прислухаючись до зойків старшого сина, кладе Улісса в ліжко, дбайливо вкриває ковдрою й сідає біля Гомера.
  - Заспокойся, синку,- стиха каже вона.- Ти дуже втомився. Тобі треба відпочити, набратися сил. Спи, синку. Спи спокійно.- Хлопець поволі вгамовується, стражденний вираз сходить йому з обличчя.- Спи, синку,- промовляє мати.- Спи спокійно.
  Хлопець спить. Мати кидає погляд на молодшого сина. Він теж заснув. А в кутку кімнати вона бачить Метью Маколі. Він стоїть і з усмішкою дивиться на них. Вона тихенько підводиться, бере будильник і повертається до своєї кімнати.
  А розсильний уві сні вже перейшов із царства жаху в країну тепла, світла й радості. В своєму новому сні Гомер Маколі лежить, прихилившись спиною до смоков- ниці на березі річки. "Це я, видно, потрапив у Рівер- дейл,- каже він собі вві сні.- Це ж там я бачив смоко- вницю над річкою, і сонце світило так весело, що все довкола сміялося. Я пам'ятаю це місце. Минулого літа ми з Маркусом прийшли сюди, скупалися, а потім сиділи на березі й мріяли, хто ким стане". І тепер, знаючи, яку радість дарує це місце, зігрітий приємними спогадами про нього, він зручно вмощується на моріжку під деревом і зовсім забуває, що все це йому тільки сниться.
  Стара одежина на ньому та сама, що й того літнього дня, коли вони приходили сюди з Маркусом. З пухкої землі просто перед ним стирчить вудочка,- того дня її тут не було, вона перенеслася сюди з інших, давніших снів. І ось удалині крізь рясну траву й кущі Гомер Маколі бачить прекрасну Гелен Еліот; босонога, як і він, у простому ситцевому платтячку, вона простує до нього стежинкою.
  - Це Гелен Еліот,- каже собі Гомер,- дівчина, яку я кохаю.- Він сідає і, всміхаючись, милується її легкою ходою, потім підводиться і йде їй назустріч. Не кажучи ні слова, якось навіть урочисто, бере її за руку й підводить до дерева. Там він скидає сорочку й штани і швидко пірнає в річку. Дівчина заходить за кущ і знімає там своє платтячко. Гомер бачить, як вона наближається до берега, зупиняється на мить, а потім теж пірнає. Мовчки й урочисто вони кружляють у воді, а потім виходять на берег, лягають на зігрітий сонцем пісок і засинають.
  Розділ 24. АБРИКОСОВЕ ДЕРЕВО
  Улісс Маколі встав дуже рано і в перших променях вранішнього сонця поскакав на одній нозі до подвір'я сусіда, що мав корову.
  Доскакавши до подвір'я, Улісс побачив корову. Хлопчик довго стояв і дивився на неї. Нарешті чоловік, чия та корова була, вийшов із своєї хижки. В руках у нього цеберко й ослінчик. Чоловік підійшов до корови й почав доїти. Улісс підкрадався все ближче, доки не опинився в нього за спиною. А що йому однаково видно було погано, то він став навколішки мало не під самою коровою.
Чоловік помітив хлопця, але нічого не сказав. Він доїв далі. Корова, однак, повернула голову й глянула на Уліс- са. Улісс теж подивився їй в очі. Корові, видно, не подобалося, що хлопчик підійшов так близько. Тоді Улісс виліз з-під неї і відійшов на кілька кроків. Він стояв і дивився на корову, а корова дивилася на нього, і хлопчик вважав, що вони з нею тепер друзі.
  По дорозі додому Улісс подивився, як інший чоловік будує собі повітку. Цей чоловік був дратівливий і нетерплячий - йому не слід було братися за таку роботу. Він метушився, нервував, увесь час робив не те, що треба, і Уліссові було невтямки, чому він такий сердитий.
  Повернувшись на Санта-Клара-авеню, Улісс встиг побачити, як містер Аріна виїжджає на своєму велосипеді на роботу. Мері Аріна помахала йому з ганку й увійшла до хати.
  Була субота, найулюбленіший день ітакійських школярів. З одного сусіднього будинку вийшов хлопець років восьми-дев'яти. Улісс помахав йому рукою, і хлопець помахав у відповідь. Це був Лайонел Кебот. Хоч серед дорослих на Санта-Клара-авеню цей хлопець вважався придурком, вдача в нього була золота,-добра, щира й ласкава. Лайонел потупцював на місці, потім знову подивився на Улісса і знічев'я ще раз помахав йому рукою. Улісс відповів тим же. Це повторювалося кілька разів, аж доки із свого будинку, що стояв поряд з крамницею Ари, вийшов Огаст Готліб.
  Оггі став ватажком околишніх хлопців після Гомера Маколі, який пішов у відставку, коли йому сповнилося дванадцять років. Новий ватажок окинув поглядом вулицю, шукаючи спільників. Лайонел йому не підходив, бо для виконання його плану був надто пришелепуватий, а Улісс не підходив, бо був надто малий. Незважаючи на це, він усе ж помахав обом хлопцям, потім вийшов на середину вулиці й свиснув по-особливому, як свистять газетярі. Це був гучний, різкий посвист, і звучав він як команда, як наказ, що підлягає негайному й беззаперечному виконанню. Тоді Оггі озирнувся із спокійною впевненістю людини, яка знає, що їй потрібно, і звикла домагатися свого. В кількох будинках зразу порозчинялися вікна, і йому засвистіли у відповідь. Незабаром до рогу почали збігатися хлопці, і не минуло й трьох хвилин, як ватага зібралася - Оггі Готліб, ватажок, Нікі Палута, Елф Райф і Шег Мануг'ян.
  -  Куди підем, Оггі? - спитав Нікі.
  -  Перевірити, чи вистигли Гендерсонові абрикоси,-- відповів Оггі.	м
  -  А мені можна з вами, Оггі? - попросився Лайонел.
  -  Давай. Тільки якщо вони вистигли - ти полізеш красти?
  -  Красти - гріх,- сказав Лайонел.	#
  -  Так, але не абрикоси,-уточнив Оггі.-А ти, Уліс- се, йди-но додому. Малим з нами не можна - діло ризиковане.
  Улісс відійшов на три кроки й зупинився. Наказ Оггі його не образив і не засмутив. Закон - це закон. Просто він ще не доріс. Але, поважаючи закон, він усе ж дуже хотів би, щоб його прийняли до ватаги.
  Хлопці рушили до Гендерсонової садиби. Замість іти вулицею, тротуаром, вони пробиралися завулками, пустирищами, перелізали через паркани. Вони хотіли дістатися своєї мети, долаючи труднощі й небезпеки. А слідом за ними, не дуже відстаючи, але й не зовсім близько, тьопав Улісс.
  -  Стиглі абрикоси, по-моєму, найсмачніші фрукти в світі,- зауважив на ходу Оггі.
  -  А хіба абрикоси вистигають в березні? - спитав Нікі Палута.
  -  Таж це вже майже квітень,- відповів Оггі.-А ранні абрикоси взагалі враз вистигають - їм аби сонце.
  -  Останнім часом, однак, дощило,- сказав Елф Ражф.
  -  А звідки, по-твоєму, в абрикосів сік береться? - сказав Оггі.- 3 води, тобто з дощу,- ясно? Абрикоси не можуть без дощу так само, як без сонця.
  -  Сонце світить удень, а дощ іде вночі,- сказав Шег Мануг'ян.- Спочатку вони вигріваються, а потім воду п'ють. От побачите, на тому дереві буде сила-силенна стиглих абрикосів!
  -  Дай боже,- зітхнув Елф.
  -  А по-моєму, для абрикосів ще ранувато,- похитав головою Нікі Палута.- Того року вони тільки в червні вистигли.
  -  Так то ж того року,- сказав Оггі.- А зараз цього.
  Кроків за сто від своєї мети хлопці зупинилися, щоб
помилуватися знаменитим абрикосовим деревом - зеленим, ошатним, дуже великим і старим. Воно стояло в кутку Гендерсонового подвір'я. З року в рік околишні хлопці вчиняли наскоки на абрикосове дерево старого
Гендерсона. І щовесни містер Гендерсон з радісним нетерпінням очікував у своїй напіврозваленій хатці їхньої появи, щоб в останню мить вискочити й сполохати їх, справдивши в такий спосіб їхню мрію про небезпечні пригоди. І тепер, відклавши свою книжку й причаївшись за фіранкою, містер Гендерсон бурмотів:
  -  Ти диви! Прийшли по абрикоси в березні, посеред зими! Ні, ти тільки подивися! - Він знову обережно визирнув у* вікно й прошепотів, наче сам він був одним з хлопців.- Ну, все, кінець абрикосам старого Гендерсона. От шибеники! Дивись, як вони скрадаються. Навшпиньках, навшпиньках! Ха-ха! Ну й розбишаки! А подивись-но он на того малого! Йому ж, мабуть, років чотири, не більше. Новенький. Ну, сміливіше, сміливіше! Ось воно перед вами, моє чудесне старе дерево. Якби ж то я міг наказати своїм абрикосам, щоб вони негайно визріли для вас!..
  Містер Гендерсон стежив за хлопцями, а Оггі тим часом віддавав останні команди перед штурмом. Повні страху та надії, нападники сторожко оточували дерево. Навіть, якщо абрикоси були ще зелені, належали вони Гендереонові, і красти їх доводилося за всіма правилами. Тим-то хлопцям дуже хотілося, щоб абрикоси були вже стиглі. Але водночас їх поймав страх. Вони боялися Гендерсона, боялися, що чинять гріх, що їх упіймають і покарають, а особливо боялися вони, що прийшли занадто рано, що абрикоси ще не достигли.
  -  Може, його немає вдома, Оггі,- прошепотів Нікі Палута, коли до дерева було вже палицею докинути.
  -  Ні, він удома,- відповів Оггі.- Він завжди сидить удома. Просто він ховається. Це засідка. Він хоче злапати нас. Пильнуйте, хлопці! Старий міг де завгодно причаїтися. А ти, Уліссе, марш додому!
  Улісс слухняно відступив на три кроки й зупинився, жадібно спостерігаючи цей чудесний двобій з чудесним деревом.
  -  Вони вже вистигли, Оггі? - спитав Шег.-- Ти де- небудь жовте бачиш?
  -  Ні, бачу тільки зелене,- відповів Оггі.- Це листя. Абрикоси ховаються під ним. Цитьте всі! Де Лайонел?
  -  Тут,- прошепотів Лайонел. Він аж трусився зі страху.
  -  Затям,- сказав Оггі,- тільки щось десь - зразу тікай. Надто як побачиш старого Гендерсона.
  -  А де він? - спитав Лайонел, роздивляючись дов. кола так, наче Гендерсон міг бути невидимкою чи істотою завбільшки як кролик, що могла зненацька вистрибнути з трави.
  -  Як це "де"?! Сидить, напевно, в хаті. Ніколи не вгадаєш, що він устругне. Може, сховався десь тут, надворі, і жде, щоб заскочити нас зненацька.	^
  -  А хто на дерево полізе? Ти, Оггі? - спитав Елф Райф,
  -  А то ж хто! - відповів Оггі.- Звісно, я. Але спочатку треба перевірити, чи абрикоси спілі.
  -  Спілі чи зелені, а вкрасти хоч жменьку все одно треба, Оггі,- сказав Шег Мануг'ян.
  -  Не бійся, украдемо. Якщо вони стиглі, понакрадаємо повні пазухи.
  -  А що ти говоритимеш завтра в церкві, Оггі? - спитав Лайонел.	*
  -  Красти абрикоси - це одна річ, а красти, як у біблії,- зовсім інша,- відповів Оггі.	.
  -  Тоді чому ж ти боїшся? - спитав Лайонел.
  -  Хто боїться? Я? - обурився Оггі.- Я кажу тільки, що нам треба діяти обережно. Нащо попадатися, коли можна вшитись!	•
  -  Щось я не бачу жодного стиглого абрикоса, - сказав Лайонел.	.
  -  А дерево ти бачиш? - під'юдив Оггі.
  -  Дерево бачу,- відповів Лайонел.- Гарне таке, велике. Але на ньому нічого немає. Саме тільки листя.
  Ватага підкралася вже майже під саме дерево. Улісс простував за хлопцями трохи ззаду. Йому було зовсім не страшно. Куди й навіщо вони йдуть - він зовсім ае розумів, але був певен, що все це дуже важливо - і дерево, і абрикоси. Хлопці вдивлялися у віття старого дерева, вкрите ніжним молодим листям. Абрикоси були зовсім маленькі, зовсім зелені і, напевно, ще зовсім тверді- Ще не пожовтіли,- сказав Елф Райф.
  -  Еге ж,- погодився Оггі.- їм ще треба постояти кілька днів. Мабуть, до наступної суботи.
  -  Наступної суботи вони вже напевно будуть жовті,- сказав Шег.
  -  А як їх багато! - сказав Оггі.
  -  Атож. Із порожніми руками нам вертатися не можна,^ Оггі,-сказав Шег.-Треба зірвати хоч один. Зелений чи стиглий, а зірвати треба.
  -  Гаразд,-сказав Оггі.-Я полізу. А ви пильнуйте!
  Оггі кинувся до дерева, підскочив і вхопився за одну з долішніх гілок. Вся його ватага, містер Гендерсон і Улісс стежили за ним із захватом, затамувавши подих. Відтак містер Гендерсон вийшов на ганок. Хлопці дременули хто куди, мов сполохана мілька.
Оггі! загорлав Шег Мануг'ян.- Гендерсон!
  Неначе сполохане мавпеня у джунглях, Оггі заметушився серед гілок, завис на суку, потім відпустив його й полетів ^униз. Він побіг перше, ніж ноги його торкнулися землі, але, • помітивши Улісса, зупинився мов укопаний і крикнув йому:
  -  Тікай, Уліссе! Тікай!
  Улісс,^однак, навіть не зрушив з місця. Він не розумів, навіщо ^йому тікати. Тоді Оггі метнувся до малюка, підхопив його на руки й помчав геть.
  Гендерсон дивився хлопцям услід. Коли вони зникли й знову запала тиша, старий окинув зором своє дерево, всміхнувся й пішов назад до хати.
  Розділ 25. БУДЬ ЩАСЛИВИЙ! БУДЬ ЩАСЛИВИЙ!
  Після втечі з Гендерсонового подвір'я члени таємного товариства Огаста Готліба один по одному збиралися перед дверима крамниці Ари, чекаючи на появу свого ватажка. Нарешті віддані соратники побачили свого героя: він вийшов із завулка, тримаючи за руку Улісса Мако- лі. Члени ватаги стояли мовчки, вдивляючись в обличчя вождя, і коли він підійшов, один з них, Елф Райф, спитав:
  -  Ти зірвав абрикос, Оггі?
  Той з гідністю подивився на цього Хому невірного і відказав:
  -  Міг би й не питати. Ти ж сам бачив, що я був па дереві. А коли був - значить, зірвав.	-
  Тепер уся ватага заговорила хором (лише Лайонел не встиг розтулити рота, але він, власне, і не був її членом). Захоплено, в один голос, вони сказали:
  -  Дай глянути, Оггі! Покажи!
  Малий Улісс спостерігав, усе ще не розуміючи потаємного змісту їхніх дій, але, як і досі, не сумніваючись, що за цими діями криється щось важливе, може, навіть найважливіше в світі.
  -  Покажи абрикос, Оггі! - знову хором сказали члени ватаги.-^ Ну, дай же глянути!
  Огаст Готлїб спроквола сунув руку до кишені штанів, вийняв її затиснутою в кулак і простягнув просто перед себе. Його прибічники збилися докупи, втупившись очима в кулак. Коли вони нарешті шанобливо завмерли, Огаст Готліб розтиснув пальці.
  На його долоні лежав маленький зелений абрикос, завбільшки як перепелине яйце.
  Послідовники великого пророка засяяли, побачивши це диво, а Лайонел - найдобріший з-поміж них (хоча й не повноправний член їхньої секти!) - підняв Улісса на руках, щоб і той подивився. Побачивши абрикос, У лісе викрутився з Лайонелевих рук на землю й побіг додому - не тому, що був розчарований, а тому, що йому кортіло якнайшвидше поділитися з ким-небудь усім, що він бачив.
  Зі своєї крамниці вийшов сам Ара - людина, що сім років тому заснувала продовольчий магазин у цьому кварталі каліфорнійського міста Ітаки. Це був висхлий, вузьколиций чоловік у білому фартусі, сумний і кумедний водночас. Він постояв хвильку на ганку, дивлячись на новоявленого месію та його учнів і прислухаючись до їхнього благоговійного славослов'я на честь віднайденої святині.
  -  Агов, Оггі! - сказав він нарешті.- І ти, Шегу! Ні- кі, Едфе, Лайонеле! Що це у -вас тут? Конгрес у Вашінг- тоні? Ану забирайтеся геть звідси, влаштовуйте свої збори деінде! Тут крамниця, а не конгрес.
  -  Зараз підемо, містере Аро,-- сказав Огаст Готліб.- Ми перейдемо на той бік, на пустирище. Показати вам абрикос?
  -  В тебе є абрикос? - спитав бакалійник.- Звідки ти взяв абрикос?
  -  З дерева,-відповів Оггі.- Показати?
  -  Зараз абрикосів ще немає,- сказав бакалійник.- За два місяці будуть. У травні.
  -  А це березневий абрикос,- відповів бакалійникові вождь дервішів-вертунів Огаст Готліб.- Ось він, дивіться! - Він розтулив кулак і показав маленьку тверду зелену кульку.- Дивіться, містере Аро! - сказав Оггі і, помовчавши, додав: - Гарненький - правда?
  -  Правда, правда,- сказав містер Ара.- Дуже гарний абрикос. А тепер ідіть і влаштовуйте своє вашінг- тонське засідання американського конгресу деінде. Сьогодні субота. Магазин працює. Нічого стовбичити перед 
  маленькою крамничкою з самого ранку. Не заважайте. Крамничка не витримає й розвалиться.
  -  Добре, містере Аро,- сказав Оггі,-ми не будемо стовбичити коло вашої крамниці. Перейдемо на той бік вулиці. Гайда, хлопці!
  Містер Ара постояв, дивлячись, як шанувальники нового бога переходять на землю обітовану. Він хотів уже був повертатися до крамниці, коли звідти вийшов дуже схожий на нього маленький хлопчик.
  -  Таггу! - сказав хлопчик.
  -  Що, Джоне? - спитав батько в сина їхньою рідною мовою.
  -  Дай мені яблучко,- сказав син. Він говорив серйозно, ба навіть сумно.
  Батько взяв сина за руку, і вдвох вони повернулися до крамниці й підійшли до прилавка, на якому купками лежали свіжі фрукти.
  -  Яблучко? - спитав батько в сина. Він вибрав найкраще і дав його синові.- На тобі яблучко.
  Батько зайшов за прилавок і став там, очікуючи покупців, краєчком ока спостерігаючи сина, такого ж сумовитого, як і він сам,- дарма що між ними була різниця принаймні в сорок років. Син відкусив великий кусок яблука, повільно пережував, проковтнув, а потім ніби задумався. Батько теж думав про це яблуко: скуштувавши його, хлопець не повеселішав. Син поклав недогризок на прилавок перед батьком і заглянув йому в очі. Вони дивилися один на одного в каліфорнійському місті Ітаці, десь за десять тисяч кілометрів од їхньої предковічної батьківщини. Не дивно, що душі їм краяла туга. А втім, хтозна, може, вона краяла б їм душі і там, удома, за десять тисяч кілометрів звідси. Батько дивився на сина і бачив самого себе, своє обличчя, свої очі, а в тих очах - свій власний смуток. Так, перед ним стояв він сам, тільки молодший. Батько взяв надгризене яблуко, відкусив, хрумкнувши, великий шматок і почав жувати. Жував він швидко й беззвучно, без видимої насолоди. Яблука коштують грошей, ними не розкидаються, отже, те, що не з'їв син, мусить доїсти він сам, хоча взагалі яблука йому не смакують. Не можна ж, справді-бо, щоб добро пропадало! І він гриз, жував і ковтав і, врешті-решт, почав уже давитися, бо яблуко було завелике. Тоді він не без жалю подумав, що трохи викинути таки доведеться. І рухом людини, яка зважилася на сміливий вчинок, пожбурив недогризок в урну.
  Тут хлопчик сказав знову:
  -  Тату!
  -  Що, Джоне? - озвався батько.
  -  Дай мені апельсин.	^
  З акуратно складеної пірамідки апельсинів батько вибрав найбільший і дав його хлопчикові.
  -  Апельсин? - перепитав він.- Ось тобі апельсин.
  Хлопчик надкусив шкірку, а потім почав віддирати її
пальцями, спочатку старанно й повільно, а потім усе швидше, з гарячковим нетерпінням, бо йому - і не тільки йому, а й батькові його - тепер здавалося, що під шкіркою цього витвору природи він знайде не простий апельсин, а плід його найзаповітніших мрій. Хлопчик поклав шкірку на прилавок перед батьком, розломив апельсин навпіл, відокремив одну часточку, поклав її в рот, пожував і проковтнув. Та ба! Це було знов не те. Це був звичайнісінький апельсин, а не плід найзаповітніших мрій. Син почекав трохи, а потім поклав залишок апельсина на прилавок перед батьком. І знову батько взяв на себе незавершене сином і мовчки спробував доїсти апельсин. Та незабаром і ця лакомина стала йому поперек горла, і трохи не половина апельсина полетіла в урну.
  -  Тату! - покликав за хвильку хлопчик батька.
  -  Що, Джоне?
  -  Дай мені цукерку.
  -  Цукерку? - спитав батько.- На тобі цукерку!
  З цукерок на вітрині батько вибрав найбільшу й найсмачнішу, п'ятицентову, і подав її синові. Хлопчик розгорнув її, уважно оглянув цей витвір рук людських, відкусив великий шматок помадки в шоколаді, повільно розжував і проковтнув. І знову його осягло розчарування, бо це була звичайнісінька цукерка, хай солодка й смачна, але тільки цукерка, не більше! І син повернув батькові ще одну втіху мирську, що не могла розрадити його душу. Терпляче, покірливо батько втретє спробував урятувати добро. Він узяв цукерку, підніс її до рота, але в цю мить щось наче перевернулося в ньому, і він з розмаху шпурнув її в урну. Раптова злість невідь на що охопила його, і подумки він прокляв людей, що жили далеко-далеко, теж за десять тисяч кілометрів од Ітаки, і видавалися йому колись бузувірами й поганцями.
  "Ах, собаки!" - подумки вилаяв він їх.
  І знову хлопчик сказав:
  -  Тату!
  -  Що, Джоне?
  -  Дай мені банан,- сказав хлопчик.
  Батько тяжко зітхнув, але надія ще не покинула його.
  -  Банан? - перепитав він.- На тобі банан.
  Він оглянув в'язки бананів, підвішених над купками фруктів, і вибрав, на його думку, найкращий - найстиг- ліший і найсолодший. Відібравши його, простяг хлопцеві.
  До крамниці саме ввійшов покупець - видно, хтось нетутешній, бо містер Ара вперше бачив його.
  Крамар і покупець злегка кивнули один одному, і незнайомець запитав:
  .- У вас є коржики?
  -Коржи-ки? - радо перепитав бакалійник.- А які вам потрібні коржи-ки?
  До крамниці ввійшов ще один покупець - Улісс Ма- колі. Він став у куточку, чекаючи своєї черги й прислухаючись.
  -  Мені потрібні коржики з родзинками,- сказав бакалійникові незнайомець.
  -  Коржики з родзин-ками? - приголомшено повторив бакалійник.- Коржики з родзин-ками! - вимовив він майже пошепки. І ще раз повторив: - Коржики з родзин-ками!
  Бакалійник оглянув свою крамничку. Син поклав на прилавок перед ним банан, що теж його не задовольнив.
  -  Тату! - сказав хлопчик.
  Батько подивився на сина й гарячково заторохтів:
  -  Ти хотів яблуко. Я дав тобі яблуко. Ти хотів апельсин. Я дав тобі апельсин. Ти хотів цукерку. Я дав цукерку. Ти хотів банан. Я дав тобі банан. Чого тобі ще?
  -  Коржиків,- відповів син.
  -  Яких тобі коржи-ків? - спитав батько в сина, не забуваючи, однак, про покупця і, власне, звертаючись до покупця, але водночас і до сина, а заразом до всіх, геть усіх, де б вони не були, всіх, хто чого-небудь хоче.
  -  Коржиків з родзинками,- сказав хлопчик.
 , Насилу стримуючи лють, батько просичав синові у відповідь, дивлячись, проте, не на нього, а на покудця:
  .-7-, В мене немає коржи-ків. Ніяких коржи-ків... Щвіщо, тобі крржи-ки? В. мене .є все, крім коржи-ків. Звідки ви їх вигадали, оті, коржи-жи? Чого вам треба?
  -  Коржиків,- терпляче відповів покупець.- Для маленького хлопчика.
  -  Немає в мене коржи-ків,- повторив крамар.- А маленький хлопчик у мене теж е.- Він показав на свого сина.- Я вже давав йому яблуко, апельсин, цукерку, банан, чого я йому тільки не давав! - Він подивився покупцеві просто в очі і сказав мало не із злістю: Чого вам треба?
  -  Син мого брата захворів на грип,- сказав покупець,- Він плаче, просить коржиків. "Дайте мені,- каже,- коржиків з родзинками".
  Кожна людина живе своїм життям, і кожне життя має свій лейтмотив; тим-то син бакалійника звів очі на батька й сказав:
  -  Тату!
  Але цього разу батько і не подивився на сина. Натомість він подивився на чоловіка, чий небіж був хворий і хотів коржиків з родзинками. Він дивився на цього чоловіка співчутливо, навіть зичливо, але водночас скипаючи якоюсь особливою, селянською злістю не на цю людину, а на весь божий світ з його недугами, болем, тугою й несправдними мріями. Крамар сердився й на себе самого, бо хоч він відкрив магазин у каліфорнійському місті Ітаці, за десять тисяч кілометрів од рідної домівки, в нього не було коржиків з родзинками, не було того, що хотілося хворому хлопчикові. Крамар показав пальцем на свого сина й сказав незнайомцеві:
  -  Яблука - будь ласка. Апельсини, цукерки, банани будь ласка. А коржиків немає. Де мій син. Йому три роки. Він не хворий. Йому весь час чогось хочеться. Він хоче яблуко, хоче апельсин, хоче цукерку, хоче банан. Хіба я знаю, чого йому хочеться? Ніхто не знає, чого йому хочеться. Просто хочеться, та й край. Він молить у бога, дай мені це, дай мені те, а вдоволений все одно не буває. Вічно йому чогось хочеться. Вічно він вередує. А в бідного бога від смутку ліків немає. Він дав людині все: землю, сонце, матір, батька, брата, сестру, дядька, небожа, хату, садибу, пічку, стіл, ліжко бідолашний бог усе віддав, але ніхто не став щасливий, всі, як ваш хлопчик, що хворіє на грип, кажуть: дай мені коржика, коржика з родзинками.-Крамар аж засапався. Перевівши дух, він крикнув покупцеві: - Немає в мене коржиків з родзинками!
  Майже величний у своєму гніві й обуренні, крамар зірвався з місця, схопив паперовий мішечок, хляпнувши, розправив його й почав кидати в мішечок фрукти.
     Ось вам апельсин,- примовляв він.- Гарний апельсин! Ось вам яблуко. Чудове яблуко! Ось вам банан. Дуже смачний банан!-І тепер уже лагідно, чемно, із щирим співчуттям до незнайомця та його хворого небожа вручив покупцеві мішечок.- Візьміть це для хворого хлопчика. Може, він перестане плакати. Беріть, беріть. Платити не треба. Грошей я не візьму.- І він знову сказав дуже тихо: - А коржиків з родзинками в мене немає.
  -  Він плаче,- сказав незнайомець.- Йому дуже погано. І все просить: "Дайте мені коржиків з родзинками". Дуже вам дякую, але ми вже давали йому і яблуко, і апельсин, й інші ласощі.- Він поставив мішечок на прилавок.- А він усе плаче й просить: "Дайте мені коржиків з родзинками". Яблука, апельсини - не бере. Просить тільки коржиків. То ви пробачте мені. Піду зайду до фірмового магазину. Може, в них є коржики з родзинками.
  -  Гаразд, приятелю,- стиха мовив бакалійник.- Гаразд, іди питайся у фірмовому магазині. Тільки в них теж немає коржиків з родзинками. Ні в кого їх немає.
  Незнайомець майже з винуватим виглядом вийшов з крамнички. А її власник цілу хвилину простояв мовчки за прилавком, дивлячись на свого сина. А потім раптом заговорив з ним рідною мовою, по-вірменському:
  -  Світ збожеволів. В Росії, поблизу нашої батьківщини, нашої прекрасної маленької країни, точиться війна, і мільйони людей, мільйони дітей голодують. Вони голі й босі, їхні оселі зруйновані, їм нема де притулитися... Вони мріють про скоринку хліба, про дах над головою, про те, щоб хоч ніч перебути спокійно. А ми? Що робимо ми? Тут, в Ітаці, в Каліфорнії, в цій великій Америці? Що робимо ми? Ходимо в гарному одязі. Вранці, вставши з ліжка, взуваємо гарні черевики. Спокійно розгулюємо вулицями, не боячись, що хтось кинеться на нас зі зброєю, спалить нашу хату, переб'є наших дітей, братів, батьків. Ми катаємося на автомобілях, їздимо на пікніки, їмо найсмачніші страви. Вночі спокійно спимо в своїх ліжках. І що ж? Ми ще не задоволені! Ми все ще не задоволені! - Цю разючу істину він прокричав, дивлячись на свого сина із страдною любов'ю.- Нас не радують яблука, апельсини, цукерки, банани... На бога, хлопче,- хіба ж так можна? Хай вже я такий, але ж ти мій син, ти мусиш бути кращий від мене! Тож не будь такий, як я! Будь щасливий! Будь щасливий! Я нещасливий, але ти мусиш бути щасливий!
. Він показав хлопчикові пальцем на двері, що вели з крамниці до їхнього житла, і той покірливо, з поважним обличчям пішов до себе.
  Крамар постояв трохи, намагаючись опанувати себо. Нарешті він вирішив, що вже заспокоївся і тепер можна побалакати з покупцем, що чекав у куточку,- Уліссом Маколі. Він подивився на хлопця, спробував навіть усміхнутися й бадьорим голосом запитав:
  -  Що прийшов купувати, маленький Уліссе? .
  гг На кашу.
  -  На яку кашу? - спитав крамар.
, - Вівсяну.	*	.
  -  В мене є два сорти вівсянки, хлопчику. Крупа й пластівці. Один сорт повільно вариться, другий - швидко. . Один старий, другий - новий. Який сорт загадувала тобі* мама, хлопчику?
  Улісс подумав трошки й відповів:
  -  Вівсяний.
  т- Старий чи. новий?-спитав крамар. .
  Але малюк не зумів відповісти йому, і крамар вирішив за нього;	,	>
, - Гаразд. Візьмеш новий сорт. З тебе вісімнадцять центів, маленький Уліссе.	.
, .Хлопчик розтулив кулак і простяг руку крамареві. Тон взяв з його долоні двадцять п'ять центів і почав вираховувати здачу:
  -  Вісімнадцять центів, дев'ятнадцять, двадцять і п'ятачок - двадцять п'ять. Дякую, хлопчику.
  -  Дякую, сер.- Улісс узяв пачку з вівсяними пластівцями й вийшов з крамниці. У світі стільки таємниць! Спочатку абрикоси на дереві, тоді коржики з родзинками, а потім розмова бакалійника з сином - жодного слова зрозуміти не можна було! Повно таємниць, і всі такі цікаві... Вийшовши на вулицю, хлопчик підстрибнув на одній нозі,- він завжди так робив, коли радів,- і побіг додому із своєю покупкою.
  Розділ 26. ДЕ ЖИТТЯ, ТАМ ЗАВЖДИ Й МУКА
  Місіс Маколі накривала на кухні на стіл, готуючи сніданок для Гомера. Вона саме ставила на стіл миску з вівсяною кашею, коли хлопець увійшов. Скинувши на нього оком, мати зразу помітила, що він ще не зовсім оговтався після нічного кошмару. Хоч він і не знав, що плакав уночі, на серці в нього було порожньо, як у' людини пі