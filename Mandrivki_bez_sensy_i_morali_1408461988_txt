Мандрівки без сенсу і моралі
Роздобудько Ірен


Зміна картинки (Замість передмови)
      
      ...Кінець травня якогось там (не має значення) недавнього (порівняно з вічністю) року. Виходжу з валізою до таксі, що чекає біля під'їзду.
      — Далеко? — питає дорогою водій.
      — Далеко...
      — А куди ж саме? — не вгамовується він.
      — За кордон... — неохоче відповідаю я.
      І не тому, що мені важко відповісти чи боюся зурочити, а через те, що уявляю, як він, висадивши мене в аеропорту — таку, «всю в білому», подумає, що «ось вони їздять по світу, бачать щось цікаве, а я тільки те й роблю, що кручу кермо до аеропорт)/ і назад...». Увечері ще й нап'ється з безвиході. А мені дуже не хочеться розподіляти світ на тих, хто «вони», та інших.
      —	Далеко — за кордон? — знову питає водій. Пояснюю, що їду на Мальту. І зауважую —
      «у відрядження». Усього на тиждень-два.
      —	Не хіло... — каже водій і тисне на газ. Подумки я погоджуюсь.
      Якби він ще й знав, яка вийшла приключка.-наступного дня після повернення маю вирушати до Америки. У квартирі вже стоїть друга спакована валіза. Приїду, переночую, а вранці — знову на летовище. Водію про це знати не потрібно.
      Але рівно за десять днів, коли я знову йду (вже з іншою валізою!) до викликаного таксі, — в ньому сидить той самий дядечко. Бувають же такі збіги!
      Цього разу він везе мовчки, лише сопе і не дивиться в мій бік.
      Я кидаю «виправдання»: «Знову послали...» Звучить неоднозначно.
      Не знаю, чому завжди відчуваю ніяковість перед тими, хто ще ніколи не виїжджав далі свого міста. Певно, в мені з дитинства добре угніздилась докірлива репліка Нонни Мордюко-вої з «Діамантової руки»: «Наші люди в булочну на таксі не їздять!»
      Попри це, я точно знаю, що мандрувала б у будь-якому випадку, економлячи на всьому, крім квитка на літак.
      Нові холодильники, пральні машини, автомобілі, меблі і тому подібне — ніщо порівняно з новими враженнями.
      Що найбільше приваблює в мандрах? У кожного — своє. Від зухвалого бажання закарбувати своє ім'я на скелі «Тут був...» до можливості не повернутися. Але і те, й інше мене не цікавить.
      Якби мене запитали, відповіла б (щоправда, лише в цю мить, адже як відповім завтра — не знаю): впевнитись, що «світ малий», що він може вміститися в долоні, і... які ми кретини, що, попри це, зменшуємо його з кожним роком штучно створеними катаклізмами. Невдовзі стоятимемо на ньому одною ногою, мов чаплі...
      Але не будемо про сумне.
      Є ще дещо, від чого захоплює подих. Скажімо, увечері ти збираєш валізу і спиш у своєму ліжку. Так, як це було вчора, і позавчора, і місяць тому. А от сьогодні, засинаючи, думаєш: яким буде твоє завтрашнє помешкання? Тобто який дах буде над головою? Яке повітря довкола? Що побачиш з вікна? Цього не можна передбачити.
      Мить відкривання незнайомих дверей — одна з найцікавіших у всіх мандрах.
      Це двері до іншої реальності! А ще вражає швидка зміна картинки протягом якихось кількох годин. Уранці ти ще дома, а вдень уже виходиш з літака, скажімо, в Гельсінкі. Через півгодини ти — в електричці, що мчить просторами Фінляндії. Минає сорок хвилин — і вже в Турку, ще тридцять — на одинадцятипалубно-му поромі. А за годину він несе вас хвилями Балтії до Стокгольма. З ілюмінатора спостерігаєш за високими темно-зеленими хвилями. І згадка про те, що вранці пив каву на балконі свого міста, стає химерною. Хоча минуло лише кілька годин! А враження таке, що між кавою на балконі і прямуванням до берегів Швеції пролягає щось подібне до вічності. Часове провалля. До нього важко звикнути.
      Саме це приваблює в мандрах: перестрибувати часову прірву. І потрапляти в невідоме...
      ...Я не люблю туризму в чистому вигляді. Не люблю ходити в юрмі. А марш-кидок до чергового музею чи штучних руїн якого-небудь палацу віддам за посиденьки в таверні і спостереження за вулицями незнайомого міста.
      Мені здається, що саме тоді загадки тих руїн і пам'яток — штучних чи не штучних — входять у тебе разом з повітрям. Часом самотужки знаходиш відповіді на запитання, на котрі не може відповісти і найдосвідченіший гід. Варто лише налаштуватися на трансляційні хвилі, котрі охоплюють тебе в кожній незнайомій місцевості. Головне — відчувати їх. А якщо відчуєш, то плаватимеш у них, мов рибка. Тоді до тебе заговорить і каміння...
      Стосунки зі світом дуже схожі на будь-які інші людські стосунки. Коли ти це розумієш, то вже не приховуєш того, що... ну, не вразив тебе той чи інший об'єкт, а привернуло увагу щось зовсім інше. Так, уперше побачивши колосів Мемнона, була вражена видовищем... звалища банок з-під «пепсі» довкола їхніх ніг. А славнозвісний Сфінкс, перед яким чесно збиралася заплакати сльозами захвату, не викликав жодних емоцій, адже доводилося щохвилинно відбиватись від жвавих торговців-бедуїнів.
      От і починаєш вигадувати ті емоції — для інших, тих, що питатимуть: «Ну, як ТАМ?» І... дурити себе. В той час, коли найбільше враження викликало щось зовсім непоказне — те, про що не варто й говорити, повертаючись із тих країв. Скажімо, про ключі, що стирчать ззовні майже всіх дверей на Мальті.
      Чи про розвішану білизну на даху житлового будинку в самому центрі Старого Міста в Єрусалимі: майтки, сорочки, шкарпетки — на тлі Храму Гробу Господнього.
      Або про бабцю, що варить надзвичайну каву в нетрях Умага...
      Є і те, чого боюся, вирушаючи в подорож.
      Це досить дивний страх: боюся не набратися потрібних і загальноприйнятих вражень. Боюся, що мозок відмовиться сприймати інформацію. Так, як це буває перед іспитами, коли береш підручник і наказуєш собі максимально сконцентруватись, а потім читаєш і... думаєш про щось своє. І з жахом помічаєш це лише тоді, коли з сотню сторінок уже перегорнуто, як нібито прочитані. Так буває ще й тоді, коли тобі кажуть: «Маєш неодмінно прочитати цю книжку — вона геніальна!» І ти починаєш напружуватись, аби всотати в себе цю геніальність, і знову сто разів повертаєшся до одного і того ж рядка. Адже відчуваєш відповідальність перед думкою, котру тобі нав'язали.
      А буває інакше: яка-небудь нікчемна книж-чина, про яку тобі ніхто нічого не казав, проковтується за один вечір, входить у тебе, мов гарячий ніж у шматок масла. Тому, що в ній є деталі.
      Ті ключі у дверях.
      Та білизна.
      Запах кави.
      Двоє хлопчиків на віслючку перед храмом Чаші.
      Профіль Богородиці на корі дерева в Гетсиманському саду...
      Коли сприймати світ у деталях, тоді і велике стає більш зрозумілим.
      ...Тому я і видивлялась на ланах Фінляндії зайця, з яким мандрував герой Арто Паасе-лінни.
      
       *Роман А. Пааселінни «Рік зайця».
      
      
     Фінляндія
      
     КРАЇНА ТАПІОЛА, або
     У ПОШУКАХ ЗАЙЦЯ
      
      Кожна країна відрізняється від іншої, хоч як це дивно, двома характерними прикметами — відомими людьми, котрі в ній народилися, і... кухнею. Решта визначних і важливих туристично-історичних цікавинок загалом схожі між собою. Адже скрізь є дивовижної краси старовинні храми, костьоли, ратуші, мечеті, пам'ятники, руїни, музеї і загалом — ландшафти, від яких важко відірвати вічко фотооб'єктива.
      І все ж таки навіть невігласи, почувши ім'я Жанни Д'Арк, згадають, що це Франція. Гарсіа Лорки — Іспанія, Шекспіра — Англія, Фолкне-ра — Америка, Модильяні — Італія. І так далі...
      (Зараз подумалось, що це чудова гра для розуму, на кшталт гри «в міста». Треба запровадити!)
      Всі ознаки рідної землі зберігаються у творчості чи житті геніїв і героїв, де б вони не жили потім.
      Взагалі вивчати географію треба методом «дедукції» — від імені людини, котре є візитівкою країни. А вже потім переходити до значніших речей, які згодом — з віком і часом — все одно... забуваються.
      Лишаються імена.
      Щодо другої прикмети...
      Людину влаштовано таким чином, що смакові відчуття частіше за будь-які інші (коли, звісно, у Брунеї у вас не закрутився шалений роман з тубільним магнатом) асоціюються з певним місцем, у якому ти побував.
      Якщо, скажімо, вам подають тушкованого у вині кролика, прикрашеного базиліком, і каса-телу (різновид тортика) на десерт — це Мальта.
      Назва салату — «грецький» — говорить сама за себе. Хоча і в ньому, якщо ви саме в Греції, є відмінність від салатів в інших місцях: він не схожий на салат! Просто великі, окремо накладені шматки помідорів, огірків, листя салати, а зверху — теж окремими великими кавалками — сир.
      Оленина з пухким, майже збитим у піну, картопляним пюре, крихітними — з ніготь! — огірочками і морошкою: ми у Фінляндії.
      До всієї цієї краси, щедро викладеної на величезному тарелі, додається хвойний шнапс за давнім рецептом вікінгів, а на десерт — морквяний пиріг з білим та чорним шоколадом.
      Оскільки мова зайшла про Фінляндію, дозволю собі назвати ще кілька страв традиційного фінського меню: філе ягняти у м'ятному желе, стейк лосося на грилі під соусом з горобини, малинове парфе з живицею (смолою дерева)...
      Можна не продовжувати, а одразу збожеволіти лише від споглядання цієї краси і спокійно померти, вважаючи, що вкусив «від древа пізнання»! Адже фінська кухня мало вкладається в поняття «їжа». Це мистецтво сполучати не тільки різні смаки та аромати, але й кольори.
      Крім того, тільки тут по-справжньому вміють готувати і, як казав Труфальдіно з Бергамо, «правильно подавати» ведмежатину та оленину. Адже Фінляндія — батьківщина мисливців.
      ...Але передусім батьківщина мого улюбленого і загадкового письменника Арто Пааселінни. Тому, вийшовши з літака, поставила перед гідом запитання руба: «Як знайти Арто Паасе-лінну?»
      «З'ясуємо!» — не зморгнувши оком, відповів той, хоча це зовсім не входило в його плани. Фіни взагалі досить незворушні люди. І ми почали пошуки з Турку.
      
      ...Від Гельсінкі до Турку — кілька годин їзди комфортабельною електричкою. За весь цей час, розгорнувши фінсько-український словник, я змогла вивчити лише одне слово, яким треба вітатися, хоча збиралася затямити хоча б з десяток необхідних висловів, аби показати свою обізнаність у мові де-небудь у готелі чи магазині.
      Але — зась! Звичайне «добридень» лунало абсолютно невимовно: «Пяйвяа» — і одразу ж вилітало з голови.
      Як з'ясувалося, фінська мова — одна з найскладніших у світі. Скажімо, у фразі «я їм яблуко», якщо хочеш сказати це у минулому часі —
      «я з'їла яблуко», змінюється не форма дієслова, як це звично для нашої чи будь-якої іншої мови, а... форма іменника — «яблуко».
      У мові не існує ані жіночого, ані чоловічого роду — тільки «середній»: «воно» («хей»). Тому необхідно пояснювати, називаючи ім'я чи стать людини, з якою йдеш на шопінг чи кому призначаєш побачення.
      А специфічна неемоційність фінів пояснюється не їхньою загальмованістю, про яку складають анекдоти, а тим, що у фінській мові немає питальної інтонації! Свій подив вони показують у реченні додаванням до потрібного слова частки «ко». І жодного поруху брів!
      До того ж чи не в кожному місті існує свій діалект: на всю невеличку територію країни їх аж дев'ять. Спробуй розберись!
      Але згодом (великий привіт упорядникам словника!) все виявилося не таким страшним: вітання, яке в написанні транскрипцією було непридатним для вимови і надто «науковим», лунало набагато простіше — «Перве!». Але, як повідомили аборигени, ще краще гукнути веселеньке «Хей!» (не плутати з «воно»!), а попрощатися ще легковажніше: «Мой-мой!»
      У словнику я нічого подібного не знайшла і тому з першого ж дня почала складати свій.
      Взагалі, сама фінська мова — то вже одна з найбільших екзотик країни. Ніколи не думала, що так захоплюсь лінгвістикою. Звісно, витратити на досконалість 7-9 років (а саме стільки, за твердженням знавців, потрібно, щоб вивчити фінську) — для мене завелика розкіш. Навіть якщо доведеться зустрітися з Арто Пааселін-ною.
      Але кілька слів знати необхідно! Крім привітання, не завадить знати ще одне: «дякую», тобто — «кіттос».
      Ні, брешу! Є ще одне слівце, найнеобхідніше, якщо ви мандруєте цією країною, — «херкуліс-та».
      Увага: стає у пригоді кожні дві-три години. Вимовляється — з захватом. Означає — «дуже смачно». Діє — миттєво.
      
      ...Взагалі, все тут «херкуліста».
      Навіть повітря. Це тому, що екології приділяється чи не більше уваги, ніж економіці. Відверто кажучи, при першому знайомстві з цією крихітною, вирізьбленою з каменю і дерева, країною, насиченою яскравими барвами, зі стерильно чистими вуличками, спадає на думку одне питання: яким чином вони, фіни, яких небагато, могли уберегти свою майже іграшкову, порівняно з іншими, територію від «привиду комунізму», котрий був так близько — на відстані однієї затоки? Який чарівник застеріг і врятував їх від стрибка до спільного котловану?
      Певно, це був Тапіо — північний лісовий бог, котрий, за легендою, і утворив ці краї. Адже перша назва Фінляндії — Тапіола. Так її називали в часи, коли тут, на кам'янистих і неродючих скелях, оселилися перші мешканці — племена суомі, хяме і кар'яла. «Тапіола» в перекладі означає «рідне, потаємне». Закон бога Тапіо тут діє до наших днів — зберігати все у первісному вигляді: води, гори та ліси мають бути такими, якими їх створила природа.
      Як це вдається — загадка. Але навіть у Гель-сінкі з крана тече кришталево чиста вода, яку можна пити, мов з лісового джерела.
      Гельсінкі своєю архітектурою дуже подібний до Петербурга, це й не дивно — сусіди. Велика, галаслива друга столиця країни.
      Тому вирушаємо до першої — Турку.
      
      Турку — старійшина фінських поселень.
      У середньовіччі, коли на цих землях правили шведські королі, це невеличке містечко мало не менше значення, ніж Стокгольм. Досі його називають «брамою Швеції», саме тут містилася резиденція шведських королів — фортеця-палац зі стінами в три метри завтовшки. Ходити по ньому трохи моторошно. І трохи... нудно. Доки не почнуться «деталі». Скажімо, єдина у світі дерев'яна фігура XIII сторіччя бабусі... Ісуса Христа з маленьким онуком на руках.
      Замок зводили протягом кількох сторіч — розширювали, добудовували, змінювали архітектуру ззовні і зсередини, але одна кімната в ньому лишалася від початку недоторканною.
      Чия?
      Короля? Королеви? їхніх нащадків?
      Помиляєтесь! Часом усі ці високоповажні особи спали разом, в одному ліжку, ще й зі служницями в ногах! Причому в сидячому положенні, аби випадково не задихнутися уві сні, про що свідчать коротенькі ліжка-фотелі.
      Окреме помешкання і ліжко тут має лише... Домовик.
      У його комірчині стоїть опудало вовка, на стіні — дивний годинник, що відмірює не години, а віки, на каміні — скриня з коштовностями, а під крихітним ліжком лежать зворушливі оксамитові капці, розміром у пів долоні. Працівники замку запевняють, що ночами з цієї кімнати долинає дихання, часом — хропіння. А іноді маленький привид обходить свої володіння — тоді на ранок у танцювальній залі перекинуто всі стільці!
      
      ...У місті, на в'їзді до готелю «Карібія», теж є свій «міський» привид.
      Коли бачиш його вперше, особливо увечері, — мову відбирає: посеред перехрестя височить рожевий целулоїдний велетень розміром з будинок. У нього свиняча морда і гусяче тіло. Цю істоту звуть Посанка.
      Хто він (чи вона?), чому саме такий і що символізує — ніхто нам пояснити так і не зміг. Такий собі витвір місцевих жартівників.
      А місцеві жителі, з тих, що гордо вважають себе корінними, справді, люди особливі. У них побутує прислів'я: «що у фіна на умі, то в тур-кусця — на язиці». Звісно, мешканці Турку — теж фіни, але з поправкою на те, що вони ще й «туркусці». І це звучить гордо!
      Що означає?
      По-перше, діалект, який вони ретельно плекають: мешканцю Гельсінкі важко зрозуміти навіть телеведучого, що розповідає місцеві новини. По-друге, особливу манеру поведінки і стилю спілкування, які теж є своєрідними «фірмовими відмінностями» корінних туркусців і традиційно передаються з покоління в покоління.
      Приклад?
      Якщо запитати тубільця, чи піде він увечері до пивниці (а це — одне з їхніх найулюбленіших занять), він ніколи — ніколи! — не відповість односкладно. Після довгого уважного погляду (можливо, в глиб своєї загадкової душі) і пауз після кожного — кожного! — слова він сконструює таку відповідь: «Я... не бачу... ніяких... підстав... для того... щоб... цього... не... зробити...» Таку манеру спілкування мають навіть місцеві телезірки! Можна лише уявити, скільки тривають їхні виступи чи читання новин «про погоду».
      А ще справжній туркусець, хоч як би пишався своїм давнім містом, одразу ніколи не потягне вас до музею, навіть якщо він цього дуже запрагне. Орієнтир на місцевості (тобто початок туристичного маршруту) починається тут з... кухлика пива. Інакше просто не може бути: нонсенс! Або ваш провідник — не туркусець!
      Пива тут не варять хіба що з сірників.
      Починається «пивна мандрівка» з центрального майдану, з невеличкого закладу, що зовні дуже відповідає своїй назві — «Туалет». Це улюблене місце туркуської богеми — епатажний паб, куди з'явитися без традиційної екіпіровки — вовняного пончо та смугастих гольфів — дозволено хіба що невігласам. Особливого снобістського розмаїття напоїв тут не зустрінеш — пиво традиційне, туркуське (смачнюще, до речі, іншого не захочеться!), яке розливають у мініатюрні... нічні горщики.
      Сидиш, звісно, на унітазі (хіба що не вистачає звичного прорізу) і дотримуєшся закону: говорити лише на туалетні теми!
      Бракує гумору? Будь ласка, рушай далі, вниз по вулиці, де панує суцільна пристойність — «Аптека», «Школа», «Банк». Усе як у людей. З поправкою на все сказане вище.
      Тобто розшифровується так: якщо чоловік з серйозним виглядом каже дружині, що йому перед тим, як забрати дитину зі «Школи», треба забігти до «Аптеки», а потім поновити рахунки в «Банку», — дружина абсолютно впевнена, що знайти коханого вона зможе лише в «Туалеті». Адже все це — такі самі тематичні паби.
      Звісно, в «Школі» сидиш за партою, в «Аптеці» — розмаїття сортів таке, що, перш ніж визначитися, спочатку треба все покуштувати з медичних мензурок, а «Банк» вразить своєю благопристойністю і діловою тишею. Одне слово, в Турку народ веселий. Особливо у свята, коли всі як один виходять на вулиці в середньовічних костюмах і розігрують перед здивованими туристами імпровізоване дійство. Зізнаюсь, я ледь не вмерла від жаху, коли повз мене з шаленим лементом пробігла розпатлана середньовічна красуня, за якою гналися вікінги з луками та стрілами. Не знаю, що вони зробили з нею, завернувши за ріг, але все виглядало зовсім натурально.
      Ця красуня була типовою фінською красунею, яку не сплутаєш з жодною жінкою іншої країни. І не лише через біляве волосся і приємну округлість щік на майже безбровому обличчі. Це лише — типаж.
      Справжню фінку відрізняє від інших європейок кілька особливих прикмет світло-рожевий колір гладкої, мов оксамит, шкіри і відсутність... целюліту навіть у літніх жінок.
      Пояснюється все просто: Фінляндія — країна саун.
      Сауна —- це така ж прикмета цієї країни, як і лапландський дід Мороз Йолопуккі. В кожній, навіть маленькій квартирі у звичайному житловому будинку є сауна. її передбачено в кожному будівничому проекті. Фінська квартира без сауни — це все одно, що... Можна навести багато абсурдних прикладів. Одне слово — такого просто не може бути. Або ви не у Фінляндії.
      Хоча так було не завжди. В середні віки милися лише знатні люди і то тільки двічі на рік. В туркуському замку, про який я вже розповідала, в дамській кімнаті виставлено гарне вбрання тодішніх панянок — оксамитова сукня, розшита шовком і дорогоцінним камінням. Через плече тендітного манекена на довгій плетеній із золотої нитки мотузці аж до підлоги звисає оксамитова торбинка.
      «Як ви гадаєте, для чого вона?» — лукаво питає екскурсовод і отримує у відповідь купу здогадок, на кожну з яких заперечно хитає головою.
      Виявляється, в такій торбинці, котра при ходьбі коливалася довкола сукні, панянки носили запашні висушені трави. Кожна дама неодмінно замовляла у кравця таку деталь вбрання. «Ця торбинка утворювала довкола жіночки приємний аромат, — пояснює екскурсовод. — Адже митися часто в середньовіччі вважалося поганою манерою і привілеєм простолюдинок, а торбинка поглинала запах немитого тіла!» Ось така косметика!
      Тепер сауна для фінів — найсвятіше місце у квартирі. Магічне і ритуальне. Для жінок це альков, салон краси, сповідальня і навіть — пологове відділення. Адже дехто, зберігаючи традиції предків, досі народжує дітей саме тут. Жінки проводять у сауні найкращі часи свого життя, починаючи з дворічного віку. Тому такі прикрощі, як вугрі, зморшки, солі в хребцях, жирові відкладення для них — немов «дитячі лякачки», які розповідають лише в темряві.
      Звісно, до цього магічного ритуалу додаються ще дві умови, що сприяють красі і здоров'ю: риба в щоденному раціоні і... повітря.
      Адже фінське повітря можна: а) наливати у склянку і пити, б) нарізати шматочками, мов прозоре лимонне желе, в) прикладати до ран (у тому числі й душевних)!
      Про магію фінської атмосфери існує легенда, яку підприємливі люди перетворили на вигідну туристичну «фішку»: під час північного сяйва у Фінляндії можна зачати хлопчика. Саме в цей період вулички фінських передмість порожніють, а готелі переповнюються туристами (чомусь більшість — з Японії). Кажуть, що ще жодна пара не поскаржилась на результат!
      
      ...У Турку слідів Арто Пааселінни не виявилось. Гід, здобувши деяку інформацію про письменника, повідомив, що той взагалі ховається від публіки, часто переїздить з місця на місце і взагалі дуже подібний до своїх відлюдкуватих героїв. До того ж за походженням він — лапландець. А це зовсім інша історія! От раптом привітаюся з ним тим «перве» чи «хей», а він і пошле мене куди подалі...
      Тому — рушаємо до Тампере.
      
      ...Тампере молодший за Турку на якихось п'ять-шість сторіч. Тому і вигляд має відповідний — «революційно-червоний», адже в минулому це було місто фабрик і заводів, побудованих з червоної цегли. Всі промислові будівлі збереглися в первісному вигляді, змінилася тільки «начинка»: нині всередині колишніх цехів містяться першокласні готелі, ресторани та музеї. Чудовий приклад того, як промислове місто можна перетворити на культурний і іентр, не змінюючи його історичного обличчя.
      Про Тампере кажуть, що це робітниче містечко з аристократичним серцем. У ньому приваблює буквально все: чистота і затишок впорядкованих вулиць, шум водоспаду в самому центрі, парки, що більше схожі на ліси, і нереальна тиша вечорами. Не віриться, що у місцевії! «Санта-Барбарі», «мистецькому» районі Піс-пала, мешкають люди, а не небожителі: різнобарвні котеджики терасами спускаються до синього озера, в якому, мов велетенські кити, причаїлись мальовничі острови. А від чистоти кольорів починають боліти очі. Не дивно, що тут мешкають художники, актори, письменники.  А  віднедавна   і  директори  великих підприємств. Зовні їхні будинки нічим не відрізняються від решти. У Фінляндії існує правило, яке мені дуже сподобалося: навіть надзвичайно заможна людина не повинна зовні вирізнятися з-поміж інших викличною розкішшю. Демонстрування багатства — ознака несмаку і поганого тону.
      Мешканцям Тампере можна пишатися ще двома об'єктами, котрі до певного часу були єдиними у світі. Один з них так і залишається єдиним. Це музей... Леніна. Помпезна будівля майже в центрі міста. Фіни зберігають його як елемент екзотики і пам'яті про те, що якимось дивом утрималися від вступу в «Союз». Інакше чи могли б вони сьогодні пити джерельну воду з-під кранів?!
      Другий, «єдиний у світі», принаймні — перший, це Музей шпіонажу. Американці відкрили подібний лише нещодавно, так що пальма першості — за Тампере. В цьому музеї зберігаються усілякі шпигунські штучки — від старих касетних магнітофончиків до авторучки-пістоле-та. І, звісно, світлини найвідоміших шпигунів усіх часів, країн і народів.
      Серед експонатів — прикраса найчарівнішої шпигунки Мати Харі: її золотий перстень. Приміряти його, на жаль, не можна. Хоча майже всі прилади музею в робочому стані і надаються до власних дослідів та експериментів. Тому можна взяти участь у шпигунських пристрастях. Наприклад, написати листа чорнилом, що зникає, пройти тест на детекторі брехні, зняти свої відбитки пальців на пам'ять, поговорити у пристрій, котрий змінює голос. А на виході придбати (усього за 5 євро) «окуляри Джеймса Бонда» — саме такі, в яких знімалися голлі-вудські зірки.
      До того ж діти «до 16» виходять з музею в типовому шпигунському вбранні — однакових плащах, рукавичках і капелюхах. От якби всі шпигуни ходили саме так, тоді працівники Ін-терполу могли б спати спокійно...
      
      Під час вечері на телевізійній вежі заввишки 26 метрів тамперівський супроводжувач Ярмо з сумним виглядом повідомив, що не знає, в якому саме місті живе Арто Пааселінна, і активно підключився до пошуків. Особливий ентузіазм виявив, коли дізнався, що відомих в усьому світі фінських письменників — Міку Валтарі, Алексиса Ківі, Торгні Ліндгрена, Туве Я неон — перекладають і українською.
      Увечері Ярмо радісно повідомив, що колиш-пій лапландець Арто мешкає у передмісті Гель-сінкі.
      І ми вирушили до столиці...
      
       ...І одразу ж потрапили «з човна на бал». Причому в буквальному розумінні: вся набережна Гельсінкі була всіяна рибальськими човнами, з яких продавали рибу, ікру і прянощі. Таке рибне свято відбувається тут лише раз на рік і має назву «День салаки».
      Що потрібно, аби гідно влитися у загальні веселощі?
      Все просто: береш з великого столу запашну скоринку чорного хліба, мастиш її найсвіжішим маслом, зверху кладеш золоту від жиру рибинку — і до рота! І ось ти вже повноцінний учасник рибного балу.
      Риба — настільки важливий для країни продукт, що під час цього свята на майдані виступає сам президент.
      Можна послухати цю веселу промову, можна неподалік потанцювати під музику духового оркестру. Але краще «ринутися в бій» і купувати чи куштувати з човнів усе, що потрапляє на очі, — в цей святковий день ціни набагато нижчі. А очі справді розбігаються: журавлинові і морошкові приправи до риби, котрі виробляються лише туг за давніми родинними рецептами, неймовірної смакоти фінський хліб, теж стовідсотковий «ексклюзив» — у кожного з торговців він різний на смак, солоні огірки, зовні схожі на виноград «дамські пальчики», і, ясна річ, риба, котра водиться лише біля цих берегів. А накуштувавшись, можна спокійно прямувати далі, спостерігаючи за життям галасливого міста.
      І знову натрапляти на незвичайні деталі. Скажімо, біля кожного закладу я побачила дивні прилади — трирівневі щітки. Накручуючи їх, можна самому почистити взуття перед тим, як завітати до стерильно чистої крамниці. Дивує і кількість вуличних артистів: дівчинка-акробат-ка, схожа на Пеппі Довгупанчоху, крутить різнобарвні обручі, на килимок летять мідяки, клоун завзято грає на акордеоні, на перехресті під акомпанемент електрооргана співає справжній оперний тенор, а зовсім неподалік гітарист в одязі «туркусця» (пам'ятаєте: пончо, вовняний капелюшок, смугасті гольфи) награє ностальгійних «бітлів». І душа рветься на всі чотири боки. І... до катерків з рибою також. Бо смачної риби ніколи не буває забагато...
      
      ...Відверто кажучи, я не запам'ятала назви передмістя, де мешкає Пааселліна. А супроводжувач Ярмо «здав вахту» іншому —- Урхо, котрий і слухати не хотів про мої забаганки, адже його кумир — Туве Янсон. І тому ми вирушили в Наантале — містечко, де «нібито» мешкають люди... Але про це — згодом...
      Поки що кілька слів про Туве, яку знають у світі як «матусю», «бабцю», а зараз, певно, вже «прабабцю» Муммі-Тролів.
      Вона не жила в Наантале...
      Але про це — згодом...
      Родина Янсонів нагадувала казкову родину тих істот, які, мабуть, з'являлися у фантазіях і снах досить дивної дівчинки з подвійним іменем Туве Маріка: жили поблизу лісу і весь час творили. Мати — дизайнер, батько — скульптор. Не дивно, що починала Туве з графічних малюнків і мріяла бути художницею. В п'ятнадцять років вивчала малювання в сусідній Швеції, кілька років провела в школі живопису на батьківщині при фінському національному товаристві художників. Потім — Париж. Були персональні виставки, починався успіх...
      Але на перешкоді стали ці істоти — родина Муммі-Тролів, у якій все відбувається так і не так, як у звичайному світі. Вони прийшли до неї, мов осяяння. І захотіли жити не тільки в уяві, але й на сторінках книжок.
      «Кожна дитяча книжка, — сказала в одному з інтерв'ю Туве Янсон, — це стежка, перед якою дорослі зупиняються. А дитина йде далі, відчуваючи небезпеку і отримуючи задоволення».
      Туве вирішила піти тією стежкою. Так на світ з'явилися пригоди зворушливих істот муммі.
      Відверто кажучи, Туве Янсон усім своїм досить дивним життям підтвердила аксіому про те, що деякі письменники можуть бути щасливими лише на сторінках книжок, серед вигаданих героїв. Адже, маючи вже славу відомої казкарки, Туве разом зі своєю подругою художницею Тууліккою Пієтилею (вона ніколи не приховувала своєї нетрадиційної орієнтації) втекла від світу на безлюдний маленький острів, куди лише раз на півроку завозили паливо і їжу. Довкола дмухав суворий північний вітер, високі солоні хвилі захльостували будинок, часом не було освітлення й опалення, а Туве Янсон вигадувала пригоди своїх маленьких друзів і малювала їх на невеличких клаптиках паперу.
      Отже, Наантале...
      Саме там існує країна, яку вигадала Туве Янсон, — долина Муммі.
      Наантале — невеличке містечко, в якому все ж таки живуть люди. Але їхні будинки не відрізняються від казкових. Приватних будівель тут небагато, проте за три кроки від них розташовується величезна країна Муммі-Тролів. Усе в ній влаштоване, як у звичайному місті: пошта, аптека, крамниці, будинки. Але містечко населено казковими персонажами: в синій триповерховій башті живе родина Муммі-Тролів — тато, матуся, діти. У кожного — своя кімната. У татуся Муммі є власний кабінет, у дітей — дитяча, в батьківській спальні висить весільний портрет подружжя Муммі. Навіть льох заповне-і ю мініатюрними слоїками з консервацією, яку робила бабуся Муммі.
      В інших будинках мешкають сусіди — Снус-мумрик, Крихітне Звірятко, Хемуль, Марабу, Чмих, Ондатр, Хропся, Чупсля і Трясля. Вони зустрічають дітей на порогах будівель і граються з ними. Тільки... пантомімою, тобто — мовчки.
      Адже ті, хто влаштовував ці атракціони, вважають, що говорити акторам лише фінською ми шведською (чільними мовами країни) буде некоректно щодо інших дітей, котрих приводять сюди з усіх куточків світу. Діти все розуміють і без слів, тому що країну влаштовано так само, як у книжці, до найменшої дрібниці.
      Зазвичай сюди приїжджають на два-три дні, щоб діти могли досхочу нагулятися казковими місцями. Батькам тут робити нічого. І хвилюватися не варто. Вони купують своїм чадам • чарівний браслет» з різнобарвних намистинок (від кольору залежить те, на який атракціон і к) трапить дитина) і саджають у казковий авто-і >ус. Далі лишається помахати ручкою вслід і... ш і рушити до сауни, ресторану чи навіть... поп-I іацювати в кабінеті Муммі-тата.
      Паантале — країна дітей. Єдина у світі. Враження від неї лишається на все життя, а головні тверда впевненість, що чудеса існують не тільки під обкладинками книжок.
      Дорослі фіни обожнюють інші мандрівки.
      Скажімо, дводенний круїз на поромі до Швеції і назад. Крім того, що це чудовий відпочинок на вихідні дні, є ще один секрет популярності такого маршруту — меркантильний. Фіни сідають на цей пором з... порожніми сумками на колесах (такими, які у нас досі називають «крав-чучками»), а виходять на берег із важливим вантажем: пляшками алкогольних напоїв та іншими продуктами. Справа в тім, що на поромі діє система «дьюті фрі» — все, що продається в тутешніх супермаркетах, удвічі дешевше, ніж на землі.
      Фінські пороми — а їх з десяток — це одинадцятиповерхові лайнери, що мають статус криголамів. Такі собі плавучі міста з вулицями, магазинами, ресторанами, казино, кіно і театральними майданчиками. Тут сім ліфтів і безліч кают на три тисячі пасажирів. Доки не побачиш — уявити важко. Відійшовши від берега, ця громадина безсоромно перетворюється на гніздо суцільних розваг.
      Як ви гадаєте, яка з них найбільш популярна? Пити пиво? Грати в рулетку? Слухати джаз? Ні, на першому місці — танці. Адже фіни — від малого до старого — затяті танцюристи. Причому танцюють професійно, адже танці як предмет вивчення введено у програму шкільної освіти. Навіть іспит складається. Тому танцмайданчики на всіх поверхах з ранку до ранку вщент забиті парочками.
      А вранці — прогулянка Стокгольмом і — назад, до рідних берегів.
      З повними «кравчучками», гарним настроєм і на тремтячих від нон-стоп-дансингу ногах.
      З висоти палуби можна краще розгледіти ландшафти фінських архіпелагів. І ще раз здивуватися впорядкованості цього куточка землі.
      Нині важко уявити, наскільки непривітними були ці землі кілька сторіч тому. Фінів ще зовсім недавно називали не інакше як «пасинками природи». Адже вони у прямому розумінні «вигризали» з кам'янистої землі кожен клаптик, придатний до життя. Дивишся на нинішню красу — і майже не віриться, що кожний шматочок землі їм діставався ціною життя кількох поколінь. Як пишуть історики, «цивілізація фінів будувалась на кістках...».
      Те, чим зараз милуються туристи — дивовижної краси острови, повноводні сині озера, густі ліси, старовинні замки і міста, що зберегли свою культуру й історію, — відвойовано у криги. Певно, звідси і походять риси національного характеру — стриманість, затятість, наполегливість і показна простота. А ще — бажання зберегти первозданність того, що отримали від свого міфічного бога Тапіо.
      ...Зустрітися з Арто Пааселінною так і не вдалося. Гадаю, це на краще. Буде кого шукати наступного разу. Адже, як кажуть, шлях до мети — найкращий спосіб зробити з неї мрію...
На додаток
      Смакує по-фінськи
      Головне — запам'ятати назву страви: «ка-лалаатикко».
      Решта — просто.
      
      4-5 картоплин, 1 свіжий оселедець, 1—2 цибулини, олія, 1-2 яйця, 1 склянка молока.
      Дно пательні вистелити рівними кружальцями сирої картоплі, зверху викласти шматочки свіжого оселедця, посипати дрібно нарізаною цибулею, полити олією. Запекти в духовці.
      Далі залити все сумішшю яйця з молоком і трохи потушкувати.
      
      Відомі фіни
      Алексис Ківі (1834-1872) — письменник, драматург, класик фінської літератури. Варто прочитати: «Семеро братів».
      Йохан Людвіг Руиеберг (1804-1877) — поет, класик фінської літератури. Досі — автор національного гімну Фінляндії.
      Міка Валтарі (1908-1979) — найвідоміший у світі фінський письменник. Варто прочитати: «Велика ілюзія».
      Туве Янсон (1914-2001) — письменниця, здобула міжнародну популярність серією дитячих книжок про Муммі-Тролів. Варто прочитати: «Сірий шовк», «Донька скульптора».
      Арто Пааселінна (1942) — мій улюблений фінський письменник. Варто прочитати: «Рік зайця», «Виючий мірошник».
      
      
      
     Швеція
      
     КАЗКИ ШВЕДСЬКОГО КОРОЛІВСТВА
      
      ...Якщо ви хочете побачити «одинадцять лисих, котрі гуляють, узявшись за руки», — вам пряма дорога до Швеції.
      Принаймні Пеппі Довгапанчоха стверджувала, що бачила таку процесію на своїй вулиці. Хоча й іншої дивовижі тут вистачає. А сама героїня відомої письменниці Астрід Ліндгрен у різних виглядах і матеріалах — від дерев'яної чи ганчір'яної фігурки до зображення на кухлях — зустрічається тут на кожному кроці в кожній крамниці.
      Отже, Швеція — це Пеппі? Карлсон? Сама Астрід Ліндгрен? Почати можна і з таких знайомих з дитинства асоціацій.
      А згодом перейти і до Гамла Стану.
      Казка перша. ГАМЛА СТАН
      Існує багато переказів про те, як було засновано столицю Швеції — місто Стокгольм. Точніше — «сток-холм», що у перекладі означає «дерев'яний острів». Шведи полюбляють розповідати таку легенду.
      У середині XIII сторіччя на околиці неосяжного північного простору існувало давнє поселення, яке називалось Місто Майстрів. У ньому мешкали талановиті будівничі. Одного разу на місто напали вороги і вщент спалили його дивовижні дерев'яні споруди.
      Посеред попелища лежала тільки одна обгоріла колода. Кілька майстрів, що дивом залишилися серед живих, видовбали в ній дірку і вклали записку зі словами: «Нехай нова столиця виросте на тому місці, куди Бог занесе цю колоду», і пустили її у воду. А самі лишилися помирати на згарищі від голоду та спраги.
      Кілька місяців носило колоду холодними водами озера Мелорен, що омиває чотирнадцять островів, доки не прибилася вона до мальовничого берега, на якому жило кілька родин.
      Люди знайшли записку. А прочитавши її за допомогою місцевого священика, взялися будувати місто, як і заповідали їхні побратими. Будували надійно, на віки, щоб жоден завойовник не зміг порушити міцність стін.
      Донині в самому серці модернового Стокгольма в непорушній первозданності зберігається Гамла Стан — «старе місто». В ньому, як у багатьох подібних містечках світу, — вузенькі вулички і невисокі кам'яні будинки, з яких від XIII сторіччя і до сьогодні не випало жодної цеглини.
      Гамла Стан омивається синіми водами Ме-лорену, а в тіні старовинних мурів співає давні саги вітер. Цей острівець середньовіччя на тлі мегаполісу   виглядає   мов   клаптик   лляної тканини, вшитий у шовкове простирадло. В ньому все природне і справжнє. І вже точно немає асфальтованого проспекту «з підігрівом»!
      
      
      Казки друга. ХЛОПЧИК СИРОТА
      У Гамла Стан краще входити з боку фінської церкви, перетинаючи її затишне подвір'я. Чому? Тому що саме тут, посеред двору, під деревом притулилась найоригінальніша скульптура відомого монументаліста Едварда Еріксона — того, що створив славнозвісну копенгагенську «Русалоньку».
      Вдача «Русалоньки» відома всім. А от доля цієї другої скульптури, яку умовно називають «Хлопчик-сирітка», заслуговує не меншої уваги. Особливо тих, хто заробляє на життя творчістю. До речі, дуже повчальна історія...
      Але спочатку про Хлопчика.
      Розмір фігурки — 9 сантиметрів у висоту. Сидить це нещасне хлоп'я, голе і босе, обхопивши коліна худенькими рученятами. Перед ним на такому ж крихітному постаменті завжди лежать... цукерки і гроші, котрі кладуть туди жалісливі туристи. Просто не віриться, що цю фігурку відомий скульптор зробив на замовлення короля!
      Ще важче повірити, що саме ця мізерна і непоказна фігурка стала яблуком розбрату між творцем і високим замовником більш ніж півсторіччя тому. А сталося ось що.
      Добросердний король вирішив поставити величезний монумент осиротілим дітям. Але, зробивши це серйозне замовлення, виділив
      Еріксону таку мізерну суму, що її вистачило хіба що на один ніс. Ображений скульптор промовчав і почав працювати.
      Через рік король отримав величезний ящик, на самому дні якого сиротливо сиділа ось ця дев'ятисантиметрова фігурка. До неї було прикладено записку: «Скільки заплатив — стільки отримав!»
      Король теж був не в тім'я битий: він звелів установити цей «грандіозний монумент» у самому центрі Старого міста — нехай люди побачать, яку халтуру зробив уславлений майстер! Ось такими «люб'язностями» обмінялися Король і Творець. І обидва програли. Адже замість того, щоб осміювати чи одного, чи іншого або брати участь в обговоренні 'їхніх амбіцій, прості люди полюбили Хлопчика, мов рідного сина.
      Бронзовий сирітка досі збирає довкола себе купу туристів. А побіля нього розгортаються зворушливі історії. Бабусі, жіночки і дівчатка щозими плетуть для нього вовняні капелюшки і шалики. А серед туристів народилася прикмета: якщо погладити Хлопчика по голівці, неодмінно побуваєш у Швеції ще раз. Тоїму голівка нещасного карлика, затерта тисячами долонь, виблискує на сонці, мов золота...
      До речі, присівши біля малого, я побачила в купі мідяків, котрі залишають йому «на харчування» жартівники, і українські гроші.
      Казка третя. «ВАЗА» — НЕВАЗА
      Навесні 1628 року на Стокгольмській верфі при величезному скупченні люду відбувалася урочиста подія: на воду спускали велетенський галеон. Публіка була в захваті: військовий човен хмав форму... торта.
      Таку дивовижу було побудовано за безпосередньої участі найулюбленішого правителя шведів — короля Густава II Адольфа з династії, котра носила ймення Ваза.
      Шведи обожнювали свого короля. По-перше, він був пишним красенем, по-друге — розумником, котрий зійшов на трои у сімнадцятирічному віці. Його називали не інакше як «золотим». А у золотого короля і човен має бути відповідним! Тому цей військовий галеон, названий на честь династії — «Ваза», з безліччю гармат і різьблених, вкритих позолотою скульптур на бортах, мав вигляд загогулистого весільного пирога з нагромадженням прикрас і віньєток. Під музику оркестру і шал публіки «пиріг» повільно спустився на воду, здіймаючи хвилі. Цим величним видовищем король та решта глядачів насолоджувалися рівно... п'ятнадцять хвилин. Після цього громіздка посудина пішла на дно, забравши з собою всю команду — п'ятдесят матросів...
      Підняти цю золоту споруду з дна морського вдалося лише через 333 роки. Судно збереглося в досить пристойному стані — завдяки позолоті, котрою воно було вкрито. І хоча фарби повимивались, але безліч скульптур, вбудованих у борти човна — ангели, святі, барельєфи королівських осіб, — лишилися у своєму первісному вигляді. Тепер цей витвір зберігається в унікальному музеї, який так і називається — «Музей одного човна».
      Еріксону таку мізерну суму, що її вистачило хіба що на один ніс. Ображений скульптор промовчав і почав працювати.
      Через рік король отримав величезний ящик, на самому дні якого сиротливо сиділа ось ця дев'ятисантиметрова фігурка. До неї було прикладено записку: «Скільки заплатив — стільки отримав!»
      Король теж був не в тім'я битий: він звелів установити цей «грандіозний монумент» у самому центрі Старого міста — нехай люди побачать, яку халіуру зробив уславлений майстер! Ось такими «люб'язностями» обмінялися Король і Творець. І обидва програли. Адже замість того, щоб осміювати чи одного, чи іншого або брати участь в обговоренні їхніх амбіцій, прості люди полюбили Хлопчика, мов рідного сина.
      Бронзовий сирітка досі збирає довкола себе купу туристів. А побіля нього розгортаються зворушливі історії. Бабусі, жіночки і дівчатка щозими плетуть для нього вовняні капелюшки і шалики. А серед туристів народилася прикмета: якщо погладити Хлопчика по голівці, неодмінно побуваєш у Швеції ще раз. Тому голівка нещасного карлика, затерта тисячами долонь, виблискує на сонці, мов золота...
      До речі, присівши біля малого, я побачила в купі мідяків, котрі залишають йому «на харчування» жартівники, і українські гроші.
      Казка третя. «ВАЗА» — НЕ ВАЗА Навесні 1628 року на Стокгольмській верфі при величезному скупченні люду відбувалася урочиста подія: на воду спускали велетенський галеон. Публіка була в захваті: військовий човен мав форму... торта.
      Таку дивовижу було побудовано за безпосередньої участі найулюбленішого правителя шведів — короля Густава II Адольфа з династії, котра носила ймення Ваза.
      Шведи обожнювали свого короля. По-перше, він був пишним красенем, по-друге — розумником, котрий зійшов на трон у сімнадцятирічному віці. Його називали не інакше як «золотим». А у золотого короля і човен має бути відповідним! Тому цей військовий галеон, названий на честь династії — «Ваза», з безліччю гармат і різьблених, вкритих позолотою скульптур на бортах, мав вигляд загогулистого весільного пирога з нагромадженням прикрас і віньєток. Під музику оркестру і шал публіки «пиріг» повільно спустився на воду, здіймаючи хвилі. Цим величним видовищем король та решта глядачів насолоджувалися рівно... п'ятнадцять хвилин. Після цього громіздка посудина пішла на дно, забравши з собою всю команду — п'ятдесят матросів...
      Підняти цю золоту споруду з дна морського вдалося лише через 333 роки. Судно збереглося в досить пристойному стані — завдяки позолоті, котрою воно було вкрито. І хоча фарби повимивались, але безліч скульптур, вбудованих у борти човна — ангели, святі, барельєфи королівських осіб, — лишилися у своєму первісному вигляді. Тепер цей витвір зберігається в унікальному музеї, який так і називається — «Музей одного човна».
      Дивлячись на нього, так і уявляєш, як кілька сторіч тому цей золотий велетень пірнув у вічність.
      Золото гарно блищить, але... погано тримається на поверхні...
      Казка четверта. КОЛИ ОЖИВАЄ КАМІННЯ
      Міллес-гарден — це божевільний сон божевільного творця. А простіше — маєток-садиба родини скульптора Карла Міллеса.
      Уявіть собі будинок, подвір'я якого всіяне фонтанами, басейнами і локальними садками, котрі сходинками спускаються до води. В садках — джунглі з унікальних рослин, насіння яких було зібрано з усього світу.
      ...Тиха музика з-під пальців води, що стікає у басейни по заокруглених камінцях. Глибокі тіні від дерев і фігурно вистрижених кущів. Тиша і спокій... Ти розслаблюєшся, майже медитуєш, дослухаючись до цієї тиші і хмеліючи від квіткових ароматів. І раптом помічаєш, як із-за куща на тебе пронизливо дивиться... Одноріг. Від несподіванки кидаєшся за найближче дерево і наштовхуєшся на націлену в тебе стрілу ху-ліганистого Купідона.
      Розслабленість вмить минає: відчуваєш себе жертвою прихованих мисливців. Звідусіль на тебе полюють зловісні очі міфічних істот. Де б ти не був, їхні погляди пронизують тебе. Кущі і дерева — лише спосіб їх маскування.
      Карл Міллес зі своєю дружиною-художни-цею населили ці мальовничі пенати безліччю дивних істот, яких тут більше, ніж туристів.
      Впадає у вічі несподіване еклектичне і майже безтямне поєднання стилів — від античності до модерну. Кам'яні боги, звірі, ельфи, комахи, що причаїлися за кожним рогом, почуваються тут справжніми господарями. Якщо поглянути на них «косо» — випробувано на собі! — погляд химери стає погрозливим.
      Воронь Боже заблукати (а таке цілком можливо) і залишитись тут до ранку. Затопчуть. Залоскочуть. Або — перетворять на собі подібних...
      
      Казка гґята. ПРОСТО КАЗКА
       ...І нарешті про лисих, котрих бачила Пеппі.
      А також про дракона Катле, Карлсона та бешкетника Еміле. І про решту персонажів най-відоміших шведських казок. Для них тут також створено окремий світ, котрий має назву Юні-бакен — містечко, якого немає на мапі. Адже це — витвір фантазії архітекторів, що поринули в дитинство.
      Як і кожне місто, Юнібакен починається зі справжнього вокзалу. Сідаєш у казковий потяг і їдеш до того будинку, на даху якого живе Карлсон. А потім робиш зупинку біля вілли «Курка», де мешкає Пеппі. Там можна стрибати на ліжках, кидатися подушками, гойдатися на гойдал-і (і, грати в хованки... Одне слово, витівати те, що тобі суворо забороняли робити в дитинстві. Слухняність та чемна поведінка карається суворими поглядами місцевих мешканців!
      На подвір'ях казкових персонажів можна поблукати серед панорамних композицій і майстерно зроблених фігур, злитися з ними і
      
      завмерти, зображаючи одну з них. До речі, багато хто так і робить, щоб потім голосно «гавкнути» на інших відвідувачів. Відповіддю може бути тільки сміх. Можна розлягтися на траві поруч із якимось восковим гномом (не виключено, що він теж «гавкне» — і маєш сприйняти цей жарт мужньо!) чи посидіти на підвіконні з Пеппі...
      Йти звідси не хочеться: за межами Юнібаке-на дитинство закінчується...
      
      Р. 5.
      Як відомо, у Швеції відбувається церемонія нагородження Нобелівською премією з літератури, медицини або фізіології, хімії та фізики. Тому одне з місць, яке вам неодмінно порадять відвідати, — «Сіті Хол», де проходить урочиста церемонія. Але по-святковому цей зал прикрашають лише раз на рік, а до того — тут можна ходити, дивуючись тому, наскільки все просто. Звісно, мало хто втримується від спокуси сфотографуватися на трибуні, де виголошують свої промови генії світу. Екскурсоводи, як правило, збуджують вашу фантазію, переповідаючи, що «ось саме тут» охайними рядами стоять накриті столи, а «там» грає оркестр, а «звідти» виходять гості, вбрані за етикетом: немає фрака — і вхід заборонено, навіть якіцо ти номінант...
      Це важко уявити, дивлячись, як прибиральниці ялозять по паркету модерновими механічними швабрами, а туристи безцеремонно піднімаються на славнозвісну трибуну і роблять «розумний вигляд» на камеру. 36
      Думаєш про те, що з високої стелі на це все дивиться і тішиться... Бродський. Чи Ахматова. А можливо, і сам Альфред Нобель.
      Зізнаюся: втриматись від спокуси сфотографуватись на «святому місці» неможливо.
      На позолоченій трибуні.
      З розумним виглядом.
      Перед мікрофоном: «Шановні пані та панове...».
      А що далі?
      Подумаємо про це завтра. Час є... Р. Р. 5.
      Цілком благополучна Швеція — країна з найбільшою кількістю самогубців. Тут спрацьовує синдром, який я назвала «синдромом Мар-тіна їдена». Його не знайти в медичних посібниках з психіатрії (може, мені його запатентувати?). Суть такого синдрому полягає в тому, що людина, котра досягла успіху, благополуччя, здійснила всі свої мрії, втрачає цікавість до того, аби рухатися далі. Все здійснилося, все відбулося. Смак до життя — мінімальний, адже — нудотний. Що далі?..
      Є ще один схожий синдром — «синдром рибки-бананки», про яку писав Селінджер. Така рибка любить запливати в затишну вузьку ущелину, стінки якої надійно захищають від штормів та інших підводних катаклізмів. «Ба-і танка» чудово живе в теплому затишку печерки — добре спить і їсть, її не дістають ані вороги, ані негаразди відкритого океану. Від такого життя рибка розростається, гладшає, втрачає рухливість і гнучкість. А коли їй це набридає, починає тикатись в отвір виходу, щоб вибратися назовні. Але — дзуськи: тіло стало вдвічі ширше за отвір!
      Виходу немає. І «бананка» гине, так і не відчувши стрімкої і небезпечної течії.
      Щось подібне відбувається в усіх надто спокійних країнах. Гострі відчуття тут воліють отримувати через усілякі допінги.
      І тому — рушаймо далі.
      
     На додаток
      читати: науково-фантастичну поему «Аніара», автобіографічні романи «Цвіте кропива», «Треба піти».
      Астрід Ліндгрен (1907-2002) — дитяча письменниця світового рівня. Варто прочитати: все!
      Пер Лагерквіст (1891-1974) — письменник, драматург, лауреат Нобелівської премії 1951 року. Варто прочитати: «Кат», «Тріумф над життям».
      Юхан Август Стринберг (1849-1912) — письменник, драматург, художник, засновник сучасної шведської літератури і театру. Варто прочитати: романи «Червона кімната*, «Сповідь божевільного», «Пекло», «Син служниці».
      
      
      Смакує по-шведськи
      Що приготувати «по-шведськи»? Звісно, «шведський стіп» — улюблену «страву» в будь-якій респектабельній подорожі! Але на нього піде надто багато продуктів, адже «шведський стіл» — це стиль харчування.
      Ось дивовижний рецепт м'ясо-картопляно-оселедцевих біфштексів.
      
      1 кг м'ясного асорті, 2-3 картоплини, 1 оселедець, 1-2 цибулини, 1 яйце, півсклянки молока, перець, сіль.
      М'ясо різних сортів (яловичину, свинину тощо) двічі пропустіть крізь м'ясорубку разом із картоплею і оселедцем. Змішайте з обсмаженою цибулею. Додайте яйце, трохи молока, спеції. Сформуйте біфштекси і обсмажте їх в олії на сильно розігрітій сковорідці до утворення рум'яної скоринки.
      
      Відомі шведи:
      Гаррі Мартінсон (1904-1978) — письменник, лауреат Нобелівської премії 1974 року. Варто про-
      
      починає тикатись в отвір виходу, щоб вибратися назовні. Але — дзуськи: тіло стало вдвічі ширше за отвір!
      Виходу немає. І «бананка» гине, так і не відчувши стрімкої і небезпечної течії.
      Щось подібне відбувається в усіх надто спокійних країнах. Гострі відчуття тут воліють отримувати через усілякі допінги.
      І тому — рушаймо далі.
      
     На додаток
      читати: науково-фантастичну поему «Аніара», автобіографічні романи «Цвіте кропива», «Треба піти».
      Астрід Ліидгреіі (1907-2002) — дитяча письменниця світового рівня. Варто прочитати: все!
      Пер Лагерквіст (1891 -1974) — письменник, драматург, лауреат Нобелівської премії 1951 року. Варто прочитати: «Кат», «Тріумф над життям».
      Юхаи Август Стриыберг (1849-1912) — письменник, драматург, художник, засновник сучасної шведської літератури і театру. Варто прочитати: романи «Червона кімната», «Сповідь божевільного», «Пекло», «Син служниці».
      
      
      Смакує по-шведськи
      Що приготувати «по-іиведськи»? Звісно, «шведський стіп» — улюблену «страву» в будь-якій респектабельній подорожі! Але на нього піде надто багато продуктів, адже «шведський стіл» — це стиль харчування.
      Ось дивовижний рецепт м'ясо-картопляно-оселедцевих біфштексів.
      
      1 кг м'ясного асорті, 2-3 картоплини, 1 оселедець, 1 -2 цибулини, 1 яйце, півсклянки молока, перець, сіль.
      М'ясо різних сортів (яловичину, свинину тощо) двічі пропустіть крізь м'ясорубку разом із картоплею і оселедцем. Змішайте з обсмаженою цибулею. Додайте яйце, трохи молока, спеції. Сформуйте біфштекси і обсмажте їх в олії на сильно розігрітій сковорідці до утворення рум'яної скоринки.
      
     Хорватія
      
     ПЕРЛИНА АДРІАТИКИ
      
      ...З глибин теплого Адріатичного моря піднялися доісторичні рептилії. Та так і залишились лежати під променями, вигріваючи на сонці свої старезні панцири.
      Згодом люди спорудили на них міста і селища. І всю цю мальовничу гряду островів — а їх тут більше тисячі! — назвали Хорватія.
      Відверто кажучи, містечко Умаг на Істрин-ській Рив'єрі — моя найперша любов, враження від якої не стерли інші, респектабельніші чи помпезніші. Тому не знаю, з чого краще розпочати.
      Певно, з найменшого — їжаків...
      Прокидаєшся тут, хоч як це парадоксально, від тиші. Вона нестерпна і незвична. Навіть трохи моторошна. Виходиш на балкон і заско-чуєшся ще одною дивовижею: вулиці порожні. Це навіть не вулиці, а охайні стежки між деревами і клумбами. Людей не видно. Проте цими стежками гордовито пересуваються родини їжаків. Попереду батько-їжак, за ним, трохи меншого розміру, дріботить матуся, а слідом, чітко одне за одним, котяться, мов м'ячики, п'ять чи сім їжаченят.
      Одна родина йде наліво, друга завертає за ріг, третя рухається назустріч першій. Хочеться навіть протерти очі, адже здається, що татусі родин розкланюються між собою.
      Перше враження (яке, звісно, може не збігатися з вашим): Істрицька Рив'єра — це країна Тиші, їжаків і Петуній. Ароматом петуній тут наскрізь пропахло все, навіть хочеться час від часу понюхати бензину. Але і його забиває солодкий запах цих невеличких і досить непрезентабельних квіточок
      У Хорватії майже немає важкої промисловості, тому повітря завжди чисте і пахтить, мов носовичок аристократки.
      Окрема розмова про захід сонця. Цей звичний процес тут не схожий на такий самий деінде. Складається враження, що сонце тут своє, місцеве.
      Хорвати люблять повторювати: «Нехай вибачать нас сусіди, але такий захід сонця можна побачити тільки тут!»
      Сперечатися з цим важко. Особливо після того, як побачиш цю дивину на власні очі: велетенський червоний диск так стрімко падає в море, що його не встигаєш сфотографувати! А коли торкається води, вона закипає і запалюється, гасячи в собі пурпуровий вогонь. І на деякий час лишається... червоною. Так, ніби в ній гине дельфін, що потрапив під лопаті катера.
      Величне і тривожне видовище.
      І ще окремо — про Час.
      Вігі тут зупиняється і стоїть, мов ложка в слоїку зі старим медом (звісно, зробленим з петуній!). А чого вже в тому слоїку не намішано!
      Античні Колізеї та середньовічні палаци, католицькі храми та давньоримські форуми. Міста Істрицького півострова, які для себе я охрестила «містечка в тютюновій скриньці» — Умаг, Пореч, Рабац, Врсар, Ровінь — найкрасивіші на всьому Адріатичному узбережжі. Вони поєднали в собі дух італійської Тоскани, французького Провансу, Австро-Угорської монархії і Давньоримської імперії. Кожен правитель вважав ці місця своїми. А тому неодмінно залишав якнайбільше слідів свого перебування на цих мальовничих берегах. Інакше неможливо пояснити таку шалену еклектику і дивовижну старовиггу, котру бачиш тут на кожному кроці. Вибухова суміш туристичних об'єктів!
      Скажімо, в Поречі збереглися античні руїни храмів Марса та Нептуна, датовані першим сторіччям нашої ери.
      Ровінь сім віків належав Венеціанській республіці — все в ньому дихає Італією. А в національному парку Бріоні досі знаходять кістки динозаврів.
      У цій невеличкій країні, яку я безсоромно порівняла зі скринькою, змішалися чи перетнулися всі культури і всі часи. Тому тут так легко відчуги себе в позачассі.
      Але є ще одне, що додає цьому відчуттю окремого забарвлення: природа. Адже природні пояси, які в інших країнах розділено тисячами кілометрів, тут розташовуються за порядком і в геометричній стрункості. Узбережжя, мов на кресленні вищого Творця, розподілено на рівні мальовничі смуги: за краєм моря і береговою кромкою йде смуга соснового бору, далі — кам'яниста місцевість і, нарешті, лани і полонини.
      Приморські міста рясно туляться на узбережжі, мов ластів'ячі гнізда. Часом до такого містечка можна дійти лише по вузькому кам'яному «вусику»-молу. Не віриться, що цей вузький гребінь, оточений з двох боків морем, творіння не людських рук. Такого навмисно не вигадаєш!
      Таким чином і входиш до Умага, міста в північно-західній частині Істриці. Таке враження, що його з філігранною ретельністю зробив якийсь годинникар, начепивши на око збільшувальне скло. Навіть не віриться, що колись на цьому острівці вирували пристрасті і один за одним змінювалися правителі.
      Містечко заснували давні римляни, в IX сторіччі його захопили хорвати, а в XIV воно належало Генуї. Здавалося б, за що боротися? Адже Умаг можна пройти з кінця в кінець за п'ятнадцять хвилин, наштовхуючись па еклектик)' різних епох, до якої додаються несподівані сучасні штрихи: стіни будинків, обвітрюючись, відкривають зору давню кладку минулих сторіч, в яку вмонтовано... сучасні рами «євровікон». А в старовинних мурах чудово прижилися численні кав'ярні та крамнички.
      Сервіс тут зовсім ненав'язливий. Таке враження, що покупці заважають продавцям жити спокійним і розміреним життям. Можна з годину роздивлятися товар, так і не знайшовши, в кого ж його придбати. З другої години дня і до п'ятої вечора, особливо в спекотні сонячні дні, магазинчики взагалі зачиняються на сієсту — святий час відпочинку для місцевих жителів. Тоді і покупці, і продавці сходяться під парасолями кав'ярень і потягують холодне пиво.
      Час зупиняється, повітря — також.
      У бухті на непорушних хвилях завмирають сотні білосніжних яхт і рибальських човнів. Жодного поруху, жодного звуку. Типовий полудневий стоп-кадр.
      Човен — то перше знаряддя праці кожного істричанина, адже риба — головний стратегічний продукт узбережжя. Біля цих берегів водиться більш ніж 350 різновидів риби.
      Але особливим делікатесом тут вважають шкампій — гібрид креветки і рака. На інших берегах чи в кулінарних книжках цих створінь найчастіше називають «скампії». Але ресторатори та рибалки Хорватії наполягають лише на літері «ш». І їм видніше, адже найкращі морепродукти водяться лише тут. Тому пальма першості щодо назви належить місцевим рибалкам.
      Отже, шкампїї — креветко-раки завдовжки з палець. У кожному ресторанчику — свій секрет їхнього приготування. Точніше — приготування соусу, під яким їх подають. І боронь Боже заслати до конкурентової кухні свого кухарчука-шпигуна — це може коштувати життя! Адже секрет особливого смаку всіх «морських гадів» — лангустів, устриць, мідій, крабів — полягає саме в соусах.
      Але скільки не шукай, а риби на ринках не знайдеш! Усе максимально окультурено: рибал-44 ки здають свій улов до ресторанів чи спеціалізованих магазинів. І — ніякого стихійного продажу!
      Спостерігати можна лише за живою рибою — хоч цілий день. Адже вода біля узбереж проглядається на п'ятдесят метрів углиб. Навіть плаваючи далеко від берега, все одно бачиш під собою власну тінь, від якої втікають у різні боки наполохані краби. А їх тут — мов жаб у сільському ставку в травневий день. Усі вони навдивовижу пістряві: зелені, блакитні, рожеві, крапчасті, в смужку. Якось я помітила біля самого краю берега скам'янілу клумбу квітів. Не встигла зробити і кількох кроків до неї, як «клумба» розбіглася в різні боки...
      ...Хоч скільки б минуло часу, а місцеві жителі не припинять розповідати, як ці благодатні краї спустошилися через війну з Сербією. Не знаю, чи досі залишилась та «екзотика», яку бачила, проїжджаючи до Плітвіцьких озер, — зруйновані сільські будинки, на стінах яких написано: «Тут живуть хорвати!» Куди поділися їхні господарі — невідомо.
      Взагалі на узбережжях здебільшого лунають італійська, німецька й англійська мови. І якщо німці чи австрійці — типові туристи, то для італійців відвідування Хорвати — як повернення в рідну домівку. Адже Італія зовсім поруч. А у багатьох нащадків колишніх завойовників лишилися в Хорватії «родинні маєтки». Туг, в апартаментах, котрі колись належали їхнім прадідусям, вони проводять ціле літо.
      А місцеві мешканці залюбки виїжджають «на шопінг» до Італії — там для них усе набагато дешевше. Але це розваги для молоді, котра перетинає кордони заможної «сусідки» раз чи два на тиждень. На цьому ж боці — «царство щасливої старості». Здебільшого тут відпочивають жваві пенсіонери. Вони ходять у квітчастих шортах та яскравих футболках, розважаються в кнайпах, а на пляжах запросто скидають з себе весь одяг.
      Щоб побачити і відчути справжній національний колорит, треба 'їхати в гірську частину країни. Туг, серед широких ланів, оточених схилами, на великій відстані один від одного розташовані хутори.
      На землі переважно працюють старі жінки в чорному вбранні.
      Земля має яскраво-червоний відтінок. Чорні фігурки на червоному тлі виглядають, мов на полотні імпресіоніста.
      Тривожно і... сумно.
      Молоді в сільській місцевості майже немає. Всі намагаються перебратися ближче до берега, до «рибного заробітку», а якщо пофартить — відкрити там свій рибний ресторанчик.
      Чомусь образ Хорватії закарбувався в пам'яті саме таким: чорні фігурки на червоному тлі...
      А в Умазі досить довго довелося шукати куточок зі справді національним колоритом. Скрізь — фешенебельні готелі, ресторани, крамниці, кнайпи. Довелося піти в глиб містечка. Там, у кінці вулиці, в око впало те, що я безрезультатно шукала на набережній: двометрова, трохи кумедна людська фігура, вирізьблена з цупкого картону. На силуеті яскравою фарбою вималювано чоловіка у національному 46 костюмі. Поруч — великий грубезний стіл зі стільцями. Приватний «бізнес» місцевої бідноти.
      Варто лише присісти, як з будинку навпроти вибігає стара хорватка в такій же чорній сукні, як і жіночки, котрих бачила на ланах.
      Пані Марія. Принесла запашну каву в товстостінному глиняному горнятку. Сіла навпроти. Підперла щоку рукою. З цікавістю реагує на кожен ковток: подобається кава чи ні. Звісно, подобається, киваю я. Протягом кількох хвилин зовсім не помічаю, якою мовою ми говоримо.
      Всі мови змішалися, але все зрозуміло. «Туристам потрібно мати багато грошей...» — співчутливо хитає головою пані Марія і розповідає, що ця маленька кав'ярня лишилася їй від загиблого на війни під час конфлікту з Сербією сина. І вона мусить підтримувати цей бізнес, хоч «ноги зовсім не ходять». А невістка десь поділась, адже замолоду була дуже «лепка», тобто гарненька.
      Хоча «лепку» хорватку можна побачити лише в кіно. Жінки тут старіють рано. Можливо, дається взнаки клімат — спекотне сонце, і побут — уся робота зазвичай на них.
      Але, незважаючи на деякий «патріархат», норми поведінки тут досить вільні. Тому подвійні чи потрійні шлюби не дивина. Часто буває і таке, що, йдучи з родини, жінка цілком спокійно залишає дітей.
      Розповідь про хорватів-чоловіків я б назвала так «Екскурсія на шару».
      Але спочатку про чоловіків.
      Вони, на відміну від жіночок, вирізняються особливим шармом і ретельно доглядають за своєю зовнішністю. Особливо ті, хто має стабільну роботу.
      Таким був шофер, що зустрічав нас в аеро-порті. Він мав досить екзотичний вигляд: біла сорочка з широкими рукавами, шкіряний, розшитий орнаментом кептар, широкий пасок. Але найдивовижнішими були його вуса, закручені на щоках у п'ять кілець. Викапаний Кара-бас-Барабас у молодості!
      Він обслуговував мешканців кількох певних готелів: відвозив до місць збору екскурсійних груп і розвозив назад після екскурсій. З ним ми мали їхати на екскурсію до Плітвіцьких озер.
      Рівно о шостій ранку його мікроавтобус уже чекав під дверима готелю. З цього готелю був лише один екскурсант, тобто я.
      Водій у позі мачо картинно стояв біля авто, повільно курив довгу коричневу сигару і, мов король тарганів, ворушив своїми старанно закрученими, немов приклеєними до щік, вусами. Перш ніж рушити з місця, довідався моє ім'я й професію і нарешті подався збирати людей по інших готелях.
      Лишаючи своїх підопічних біля великого автобуса, він на мигах повідомив, що чекатиме на цьому ж самому місці опівночі (екскурсія триватиме довго) і розвезе всіх туди, звідки забирав.
      Екскурсія справді тривала до пізньої ночі. А Плітвіцькі озера заслуговують зробити в цій історії таку паузу...
      ...Розчиніть дві-три краплі зеленки у ванні — отримаєте колір славнозвісних Плітвіцьких озер. І це без метафор і перебільшення. Вода в цих озерах смарагдова, неприродно прозора, дно — білосніжне, мов викладене кахлями. Можна дати руку на відсіч, що цей заповідник — штучний, така собі туристична Мекка.
      Але це не так. Усе тут зроблено самою природою: шістнадцять озер, об'єднаних дев'яноста двома (!) водоспадами. Видовище дивовижне. Вертикальними скелями, розпорошуючись на міріади кришталевих скалок, на великій швидкості зрушуються величні потоки води. Утворюючи пінні буруни, вони падають у непорушні, мов поверхні дзеркал, озера. І озера стишують і поглинають усе це буйство, зберігаючи віковий спокій і свою першоджерельну чистоту. А на протилежному боці від водоспадів, подалі від небезпеки, плавають зграї форелі.
      Плітвіцька форель — найнахабніша у світі! Дуже схожа на опасистих і безцеремонних голубів. Здоровезні розгодовані туристами рибини з бичачими спинами і уважними круглими очима стежать за твоїми пересуваннями берегом і хіба що не хапають за п'яти! А якщо кинути їм крихту хліба, вода довкола просто закипає — бери рибу голими руками. Якщо вона першою не хапне тебе і не потягне у свої смарагдові нетрі.
      Час у цьому заповіднику плине довго і непомітно. Помітною стає лише втома, котра охоплює під вечір. А коли на озера падає ніч, мрієш скоріше вибратися з цього зачарованого місця...
      ...Отже, опівночі знесилені, але задоволені люди з нашої групи — кілька сімейних пар, двоє жіночок похилого віку з онуками і я — чекали на свого «мачо» на призначеному місці.
      Він під'їхав вчасно. Всі зітхнули з очевидним полегшенням. Особливо зраділа я, адже вирахувала, що вийду з авто першою: мій готель найближчий. І поринула у мрії, як, діставшись свого номера, одразу занурюся в теплу ванну і розпластаюсь на перестеленому покоївкою прохолодному ліжку...
      У мріях не помітила, як авто швидко проскочило повз мій готель. Отямилася лише тоді, коли останні пасажири вийшли біля своїх тимчасових домівок.
      Я глянула на годинник — друга ночі. Водій зупинився, відчинив дверцята і наполегливо запропонував пересісти до кабіни.
      «Почалося...» — промайнуло в голові. Ось тобі — ванна, ось тобі — чиста постіль і пляшка охолодженого пива з холодильника. Спочатку треба все це відвоювати у цього «карабаса-ба-рабаса». А те, що він налаштувався серйозно, було помітно з першого ж погляду. Вийти з авто і піти «ужвицею» (так називається стежка, що серпантином охоплює гірську місцевість) було небезпечно: куди йти?
      — Ми поїдемо? — якомога ніжніше запитала я і жалібно додала, підкріплюючи слова жестами: — Дуже втомилася. Спати хочеться. І пити...
      — Зараз поїдемо до бару, — почулося у відповідь.
      Звісно, ми говорили своїми мовами, але все було зрозуміло.
      —	Завтра! — розпливлася у фальшивій посмішці я.
      До речі, це чарівне слово в подібних ситуаціях відмикає всі зачинені двері майже у всіх країнах світу. У цьому випадку переді мною були зачинені двері авто на темній гірській трасі.
      — Завтра? — обнадієно перепитав водій.
      — Завтра, завтра! — впевнено закивала я.
      — До бару?
                                                         
      — До бару, до ресторану, в гори, на пасовисько, до дідька лисого! — намагаючись зберегти посмішку, обіцяла я, відчуваючи на коліні його руку («О Господи, твоя воля!»). Краще б він нарешті взявся за кермо!
      — Ок! Ок! — зрадів водій і додав: — Мене звугь...
      Він вимовив щось незрозуміле — якесь нашароване співзвуччя з літер 